Video Link: https://www.youtube.com/watch?v=RNpNm4shl20
Video ID: RNpNm4shl20

================================================================================
TRANSCRIPT:
================================================================================

ಕೇಂದ್ರಬಿಂದುವಿನ ಸ್ಥಾನವನ್ನು ಆಧರಿಸಿದ ವಿಭಜನೆ ಜೋಡಪದಗಳು ಎಂತಹ ವ್ಯಕ್ತಿ ಇಲ್ಲವೇ ವಸ್ತುವನ್ನು ಗುರುತಿಸುತ್ತವೆ ಎಂಬುದರ ಆಧಾರದ ಮೇಲೆ ಅವುಗಳಿಗೊಂದು ಕೇಂದ್ರಬಿಂದುವನ್ನು ಕಲ್ಪಿಸಿಕೊಳ್ಳಲು ಬರುತ್ತದೆ ಈ ಕೇಂದ್ರಬಿಂದು ಜೋಡು ಪದದ ಒಳಗೇನೆ ಇರಬಹುದು ಇಲ್ಲವೇ ಅದರ ಹೊರಗಿರಬಹುದು ಜೋಡು ಪದದ ಒಳಗೇನೆ ಇದೆಯಾದರೆ ಅದರ ಮೊದಲನೆಯ ಅಂಗವಾಗಿರುವ ಪದದ ಮೇಲೆ ಬಿದ್ದಿರಬಹುದು ಇಲ್ಲವೇ ಎರಡನೆಯ ಅಂಗವಾಗಿರುವ ಪದದ ಮೇಲೆ ಬಿದ್ದಿರಬಹುದು ಈ ಬೇರೆ ಬೇರೆ ಸಾಧ್ಯತೆಗಳ ಆಧಾರದ ಮೇಲೆ ಜೋಡು ಪದಗಳನ್ನು ಬೇರೆ ಬೇರೆ ವರ್ಗಗಳಲ್ಲಿ ವಿಂಗಡಿಸಿ ಹೇಳಲು ಸಾಧ್ಯವಿದೆ ಉದಾಹರಣೆಗಾಗಿ ಕೆಣದುಟಿ ಎಂಬ ಜೋಡು ಪದಕ್ಕೆ ಕೆಳಗಿರುವ ತುಟಿ ಎಂಬ ಒಳನುಡಿಯನ್ನು ಕೊಡಲು ಸಾಧ್ಯವಿದ್ದು ಅದು ಎರಡು ರೀತಿಯ ತುಟಿಗಳಲ್ಲಿ ಮೇಲ್ದುಟಿ ಮತ್ತು ಕೆಳದುಟಿ ಎಂಬವುಗಳಲ್ಲಿ ಒಂದನ್ನು ಗುರುತಿಸುತ್ತದೆ ಈ ರೀತಿ ಅದು ಹೆಸರಿಸುವುದು ಒಂದು ತುಟಿಯನ್ನಾದ ಕಾರಣ ಅದರ ಕೇಂದ್ರಬಿಂದು ತುಟಿ ಎಂಬ ಅದರ ಎರಡನೆಯ ಅಂಗದ ಮೇಲಿದೆ ಎಂದು ಹೇಳಬಹುದು ಇದಕ್ಕೆ ವ್ಯತಿರಿಕ್ತವಾಗಿ ಆನೆಯ ಕಾಲು ಎಂಬ ಜೋಳು ಪದಕ್ಕೆ ಆನೆಯ ಕಾಲು ಕಾಲಿನಂತಿರುವ ಕಾಲನ್ನು ಹೊಂದುವ ರೋಗ ಎಂಬುದಾಗಿ ಒಳನುಡಿಯನ್ನು ಕೊಡಲು ಸಾಧ್ಯವಿದ್ದು ಅದು ಒಂದು ರೀತಿಯ ರೋಗವನ್ನು ಹೆಸರಿಸುವುದಾದ ಕಾರಣ ಮತ್ತು ಒಂದು ರೀತಿಯ ಆನೆಯನ್ನಾಗಲಿ ಇಲ್ಲವೇ ಕಾಲನ್ನಾಗಲಿ ಹೆಸರಿಸುವುದಿಲ್ಲವಾದ ಕಾರಣ ಅದರ ಕೇಂದ್ರಬಿಂದು ಜೋಡು ಪದದ ಹೊರಗಿರುವ ರೋಗ ಎಂಬ ಪದದ ಮೇಲಿದೆ ಎಂದು ಹೇಳಬೇಕಾಗುತ್ತದೆ ಕನ್ನಡದಲ್ಲಿ ಬರುವ ಹೆಚ್ಚಿನ ಜೋಡು ಪದಗಳಿಗೂ ಅವುಗಳ ಕೇಂದ್ರಬಿಂದು ಜೋಡು ಪದದಲ್ಲೇ ಇದ್ದು ಅದು ಅವುಗಳ ಎರಡನೆಯ ಅಂಗವಾದ ನಾಮಪದದ ಮೇಲೆ ಬಿದ್ದಿರುತ್ತದೆ ನಾವು ಮೇಲೆ ನೋಡಿರುವಂತೆ ಕನ್ನಡದ ಜೋಡು ಪದಗಳ ಮೊದಲನೆಯ ಅಂಗವಾಗಿ ನಾಮಪದ ಕ್ರಿಯಾಪದ ಇಲ್ಲವೇ ಗುಣಪದ ಬರಬಲ್ಲದು ಆದರೆ ಎರಡನೆಯ ಅಂಗವಾಗಿ ಹೆಚ್ಚಿನಡೆಗಳಲ್ಲೂ ನಾಮಪದ ಮಾತ್ರವೇ ಬರಬಲ್ಲದು ಮೊದಲನೆಯ ಅಂಗ ಕ್ರಿಯಾಪದ ಇಲ್ಲವೇ ಗುಣಪದವಾಗಿರುವಂತಹ ಜೋಡು ಪದಗಳಲ್ಲಿ ಆ ಕ್ರಿಯಾಪದ ಇಲ್ಲವೇ ಗುಣಪದ ಎರಡನೆಯ ಅಂಗವಾಗಿರುವ ನಾಮಪದವು ಗುರುತಿಸುವ ವ್ಯಕ್ತಿ ವಸ್ತು ಮೊದಲಾದವುಗಳ ಗುಣಧರ್ಮ ಒಂದನ್ನು ಸೂಚಿಸುವಾದ ಕಾರಣ ಅಂತಹ ಜೋಡು ಪದಗಳ ಕೇಂದ್ರಬಿಂದು ಎರಡನೆಯ ಅಂಗವಾಗಿರುವ ನಾಮಪದದ ಮೇಲೆ ಬೀಳುವುದು ಸ್ವಾಭಾವಿಕ ಉದಾಹರಣೆಗಾಗಿ ಚುಚ್ಚುಮದ್ದು ಎಂಬ ಜೋಡು ಪದದಲ್ಲಿ ಬರುವ ಚುಚ್ಚು ಎಂಬ ಕ್ರಿಯಾಪದವು ಆ ಜೋಡು ಪದವು ಗುರುತಿಸುವ ಮದ್ದಿನ ಗುಣಧರ್ಮ ಒಂದನ್ನು ಚುಚ್ಚಿಕೊಳ್ಳುವ ಮದ್ದು ಎಂಬುದಾಗಿ ಸೂಚಿಸುತ್ತಿದೆ ಚುಚ್ಚುಮದ್ದು ಎಂಬುದು ಒಂದು ರೀತಿಯ ಮದ್ದನ್ನು ಎಂದರೆ ಔಷಧವನ್ನು ಹೆಸರಿಸುತ್ತಿದೆ ಅಲ್ಲದೆ ಒಂದು ರೀತಿಯ ಚುಚ್ಚುವಿಕೆಯನ್ನಲ್ಲ ಹಾಗಾಗಿ ಇದರ ಕೇಂದ್ರಬಿಂದು ಮದ್ದು ಎಂಬುದರ ಮೇಲಿದೆ ಎಂದು ಹೇಳಬೇಕಾಗುತ್ತದೆ ಇದೇ ರೀತಿಯಲ್ಲಿ ಅಡ್ಡ ಹೆಸರು ಎಂಬ ಜೋಡು ಪದದಲ್ಲಿ ಬರುವ ಅಡ್ಡ ಎಂಬ ಗುಣಪದವು ಹೆಸರಿನ ಗುಣಧರ್ಮ ಒಂದನ್ನು ಸೂಚಿಸುತ್ತಿದೆ ಅಡ್ಡ ಹೆಸರು ಎಂಬುದು ವಿಶಿಷ್ಟವಾದ ಒಂದು ರೀತಿಯ ಹೆಸರನ್ನು ಗುರುತಿಸುತ್ತದೆ ಹಾಗಾಗಿ ಇಲ್ಲೂ ಕೂಡ ಜೋಡು ಪದದ ಕೇಂದ್ರಬಿಂದು ಅದರ ಎರಡನೆಯ ಅಂಗವಾದ ಹೆಸರು ಎಂಬ ಪದದ ಮೇಲೆ ಬೀಳುತ್ತದೆ ಎಂದು ಹೇಳಬೇಕಾಗುತ್ತದೆ ಆದರೆ ಈ ನಿಯಮಕ್ಕೆ ಅಪವಾದವಾಗಬಲ್ಲ ಗುಣಪದಗಳಿರುವ ಜೋಡು ಪದಗಳು ಕೆಲವು ಕನ್ನಡದಲ್ಲಿ ಬಳಕೆಯಲ್ಲಿವೆ ಉದಾಹರಣೆಗಾಗಿ ನಾವು ಮೇಲೆ ನೋಡಿರುವಂತೆ ಚಿಕ್ಕಮ್ಮ ದೊಡ್ಡಪ್ಪ ಮುಂಗಾಲು ಹಿಂಗಾಲು ಮೊದಲಾದ ಕೆಲವು ಗುಣಪದಗಳಿರುವ ಜೋಡುಪದಗಳಲ್ಲಿ ಎರಡನೆಯ ಅಂಗವಾಗಿ ಬರುವ ಅಮ್ಮ ಅಪ್ಪ ಕಾಲು ಮೊದಲಾದ ನಾಮಪದಗಳು ಒಳನುಡಿಯಲ್ಲಿ ಮೊದಲನೆಯ ಪದವಾಗಿ ಬರುತ್ತವೆ ಇಂತಹ ಜೋಡು ಪದಗಳು ಗುರುತಿಸುವ ವ್ಯಕ್ತಿ ಇಲ್ಲವೇ ವಸ್ತು ಈ ನಾಮಪದಗಳು ಗುರುತಿಸುವ ವ್ಯಕ್ತಿ ಇಲ್ಲವೇ ವಸ್ತುವಿಗಿಂತ ಭಿನ್ನವಾಗಿರುವುದಾದ ಕಾರಣ ಈ ಜೋಡು ಪದಗಳ ಕೇಂದ್ರಬಿಂದುವನ್ನು ಅವುಗಳ ಒಳಗೇನೆ ಕಾಣಲು ಸಾಧ್ಯವಾಗದು ಉದಾಹರಣೆಗಾಗಿ ಚಿಕ್ಕಮ್ಮ ಎಂಬ ಜೋಡು ಪದ ಅಮ್ಮನಿಗಿಂತ ಚಿಕ್ಕ ಚಿಕ್ಕವಳಾಗಿರುವ ಹೆಂಗಸನ್ನು ಎಂದರೆ ಅಮ್ಮನ ತಂಗಿಯನ್ನು ಗುರುತಿಸುವುದಾದ ಕಾರಣ ಅದರ ಕೇಂದ್ರಬಿಂದು ಆ ಜೋಡು ಪದದ ಹೊರಗಿರುವ ಹೆಂಗಸು ಇಲ್ಲವೇ ತಂಗಿ ಎಂಬ ಪದದ ಮೇಲೆ ಬೀಳುತ್ತದಲ್ಲದೆ ಅದರ ಒಳಗಿರುವ ಅಮ್ಮ ಇಲ್ಲವೇ ಚಿಕ್ಕ ಎಂಬ ಪದದ ಮೇಲೆ ಬೀಳುವುದಿಲ್ಲ ಇದೇ ರೀತಿಯಲ್ಲಿ ಹಿಂಗಾಲು ಎಂಬುದು ಕಾಲಿನ ಹಿಂದಿರುವ ಒಂದು ಭಾಗವನ್ನು ಗುರುತಿಸುವುದಾದ ಕಾರಣ ಅದರ ಕೇಂದ್ರಬಿಂದು ಜೋಡು ಪದದ ಹೊರಗಿರುವ ಭಾಗ ಎಂಬ ಒಂದು ಪದದ ಮೇಲೆ ಬೀಳುತ್ತದಲ್ಲದೆ ಅದರ ಅಂಗಗಳಾಗಿರುವ ಹಿಂದೆ ಇಲ್ಲವೇ ಕಾಲು ಎಂಬ ಪದದ ಮೇಲೆ ಬೀಳುವುದಿಲ್ಲ ಇವಕ್ಕು ಮತ್ತು ಕೇಂದ್ರಬಿಂದು ಜೋಡು ಪದದ ಒಳಗೇನೆ ಬರುವಂತಹ ಕೆಳದು ಕಡೆಹಲ್ಲು ಒಳಕೋಣೆ ಮೊದಲಾದವಕ್ಕೂ ನಡುವಿರುವ ವ್ಯತ್ಯಾಸವೇನೆಂಬುದನ್ನು ನಾವು ಮೇಲೆಯೇ ವಿವರವಾಗಿ ಪರಿಶೀಲಿಸಿರುವೆವು ಎರಡು ಅಂಗಗಳು ನಾಮಪದಗಳಾಗಿರುವ ಜೋಡು ಪದಗಳಲ್ಲಿ ಸಾಮಾನ್ಯವಾಗಿ ಕೇಂದ್ರಬಿಂದು ಎರಡನೆಯ ಪದದ ಮೇಲೆನೇ ಬೀಳುತ್ತದೆ ಉದಾಹರಣೆಗಾಗಿ ಕಣ್ಣೀರು ಎಂಬ ಜೋಡು ಪದಕ್ಕೆ ಕಣ್ಣಿನಲ್ಲಿ ಬರುವ ನೀರು ಎಂಬುದಾಗಿ ವಿಗ್ರಹ ವಾಕ್ಯವನ್ನು ಹೇಳಲು ಸಾಧ್ಯವಿದ್ದು ಅದು ಒಂದು ರೀತಿಯ ನೀರನ್ನು ಗುರುತಿಸುತ್ತದೆ ಎಂದು ಎಂದು ಹೇಳಬಹುದು ಹಾಗಾಗಿ ಈ ಜೋಡು ಪದದ ಕೇಂದ್ರಬಿಂದು ಅದರ ಎರಡನೆಯ ಅಂಗವಾಗಿರುವ ನೀರು ಎಂಬ ಪದದ ಮೇಲಿದೆ ಇದೇ ರೀತಿಯಲ್ಲಿ ಹೊಗೆಸೊಪ್ಪು ಎಂಬ ಪದ ಒಂದು ರೀತಿಯ ಸೊಪ್ಪನ್ನು ಎಂದರೆ ಎಲೆಯನ್ನು ಗುರುತಿಸುತ್ತದೆ ಮತ್ತು ಬೆಂಕಿ ಕಡ್ಡಿ ಎಂಬ ಪದ ಒಂದು ರೀತಿಯ ಕಡ್ಡಿಯನ್ನು ಗುರುತಿಸುತ್ತದೆ ಹಾಗಾಗಿ ಇಲ್ಲೂ ಕೂಡ ಕೇಂದ್ರಬಿಂದು ಜೋಡು ಪದದ ಎರಡನೆಯ ಅಂಗವಾಗಿರುವ ಪದದ ಮೇಲೆ ಬೀಳುತ್ತದೆ ಈ ನಿಯಮಕ್ಕೆ ಅಪವಾದಗಳಾಗಿರುವ ಜೋಡು ಪದಗಳು ಕೆಲವು ಕನ್ನಡದಲ್ಲಿವೆ ಉದಾಹರಣೆಗಾಗಿ ಎರಡನೆಯ ಪದ ಉಪಮಾನವಾಗಿರುವಂತಹ ಕೈಗೊಂಬೆ ಇಲಿಕಿವಿ ಮೊದಲಾದ ಕೆಲವು ಜೋಡು ಪದಗಳಲ್ಲಿ ಕೇಂದ್ರಬಿಂದು ಜೋಡು ಪದಗಳ ಹೊರಗೆ ಬೀಳುತ್ತದಲ್ಲದೆ ಅವುಗಳ ಒಳಗಿರುವ ಪದಗಳ ಮೇಲೆ ಬೀಳುವುದಿಲ್ಲ ಕೈಗೊಂಬೆ ಎಂಬ ಪದ ಒಂದು ಗೊಂಬೆಯನ್ನು ಗುರುತಿಸುವ ಬದಲು ಗೊಂಬೆಯ ಹಾಗೆ ವಶವರ್ತಿಯಾಗುವ ಒಬ್ಬ ವ್ಯಕ್ತಿಯನ್ನು ಗುರುತಿಸುತ್ತದೆ ಇಲಿ ಕಿವಿ ಎಂಬ ಪದ ಒಂದು ರೀತಿಯ ಕಿವಿಯನ್ನು ಗುರುತಿಸುವ ಬದಲು ಇಲಿಯ ಕಿವಿಯ ಹಾಗೆ ಕಾಣಿಸುವ ಎಲೆಗಳಿರುವ ಒಂದು ರೀತಿಯ ಗಿಡವನ್ನು ಗುರುತಿಸುತ್ತದೆ ಹಾಗಾಗಿ ಇಂತಹ ಜೋಡು ಪದಗಳಲ್ಲಿ ಕೇಂದ್ರಬಿಂದು ಆ ಜೋಡು ಪದಗಳ ಹೊರಗಿರುವ ವ್ಯಕ್ತಿ ಗಿಡ ಮೊದಲಾದವುಗಳ ಮೇಲೆ ಬೀಳುತ್ತದೆ ಎಂದು ಹೇಳಬೇಕಾಗುತ್ತದೆ اللہ