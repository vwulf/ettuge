Video Link: https://www.youtube.com/watch?v=OwadkPLBGic
Video ID: OwadkPLBGic

================================================================================
TRANSCRIPT:
================================================================================

ಪದ ವರ್ಗಗಳ ಸದಸ್ಯತ್ವ ನಾಮಪದ ಕ್ರಿಯಾಪದ ಮತ್ತು ಗುಣಪದಗಳೆಂಬ ಮೂರು ಮುಖ್ಯ ಪದ ವರ್ಗಗಳು ಕನ್ನಡದಲ್ಲಿವೆ ಎಂಬುದನ್ನು ಈ ಮೂರು ರೀತಿಯ ಪದಗಳ ನಡುವೆ ಕನ್ನಡ ವಾಕ್ಯಗಳಲ್ಲಿ ಕಾಣಿಸುವ ಮೇಲೆ ವಿವರಿಸಿದಂತಹ ವ್ಯತ್ಯಾಸಗಳು ಸ್ಪಷ್ಟವಾಗಿ ತೋರಿಸಿಕೊಡುತ್ತವೆ ನಾಮಪದ ಮತ್ತು ಗುಣ ಪದಗಳ ನಡುವೆ ಇಂತಹ ವ್ಯತ್ಯಾಸಗಳಾವುವು ಸಂಸ್ಕೃತದಲ್ಲಿ ಕಾಣಿಸಿಕೊಳ್ಳುವುದಿಲ್ಲವಾದ ಕಾರಣ ಆ ಭಾಷೆಯಲ್ಲಿ ಈ ರೀತಿ ಎರಡು ಬೇರೆ ಬೇರೆ ಪದವರ್ಗಗಳಿರುವ ಬದಲು ನಾಮಪದವೆಂಬ ಒಂದೇ ಪದ ವರ್ಗ ಇದೆ ಎಂದು ಹೇಳುವ ಅವಶ್ಯಕತೆ ಇದೆ ಕನ್ನಡ ಮತ್ತು ಸಂಸ್ಕೃತ ಭಾಷೆಗಳ ನಡುವಿರುವ ಈ ಒಂದು ಪ್ರಾಮುಖ್ಯವಾದ ವ್ಯತ್ಯಾಸವೇ ಅವುಗಳ ಪದ ರಚನೆಯಲ್ಲಿ ಕಾಣಿಸುವ ಹಲವಾರು ವ್ಯತ್ಯಾಸಗಳಿಗೆ ಮೂಲ ಕಾರಣವೇ ಎಂಬುದನ್ನು ಮುಂದೆ ನೋಡಲಿರುವೆವು ಕನ್ನಡ ಪದಗಳನ್ನೆಲ್ಲ ಈ ರೀತಿ ಮೂರು ಮುಖ್ಯ ಪದ ವರ್ಗಗಳಲ್ಲಿ ವಿಂಗಡಿಸ ಹೊರಟಾಗ ಯಾವ ಯಾವ ಪದಗಳನ್ನು ಯಾವ ಯಾವ ವರ್ಗಗಳಲ್ಲಿ ಸೇರಿಸಬೇಕು ಎಂಬ ವಿಷಯದಲ್ಲಿ ಸಂದೇಹ ಉಂಟಾಗಲು ಸಾಧ್ಯವಿದೆ ಇದಕ್ಕೆ ಒಂದು ಕಾರಣವೇನೆಂದರೆ ಕೆಲವು ಪದಗಳ ಬಳಕೆ ಒಂದು ಪದ ವರ್ಗಕ್ಕೆ ಮಾತ್ರವೇ ಸೀಮಿತವಾಗಿರದೆ ಎರಡು ಇಲ್ಲವೇ ಮೂರು ಪದ ವರ್ಗಗಳಿಗೂ ವಿಸ್ತರಿಸಿ ಇರಲು ಸಾಧ್ಯವಿದೆ ಉದಾಹರಣೆಗಾಗಿ ಉದ್ದ ಎಂಬ ಪದ ಒಂದು ವಾಕ್ಯದಲ್ಲಿ ಗುಣಪದವಾಗಿಯೂ ಬರಬಲ್ಲುದು ಉದಾಹರಣೆಗೆ ಉದ್ದ ಗೋಡೆ ಮತ್ತು ನಾಮಪದವಾಗಿಯೂ ಬರಬಲ್ಲುದು ಉದಾಹರಣೆಗೆ ಗೋಡೆಯ ಉದ್ದ ಹಾಡು ಎಂಬ ಪದ ನಾಮಪದವಾಗಿಯೂ ಬರಬಲ್ಲುದು ಉದಾಹರಣೆಗೆ ಅವನೊಂದು ಹಾಡನ್ನು ಬರೆದ ಕ್ರಿಯಾಪದವಾಗಿಯೂ ಬರಬಲ್ಲುದು ಉದಾಹರಣೆಗೆ ಅವನೊಂದು ಕವಿತೆಯನ್ನು ಹಾಡಿದ ಇನ್ನೊಂದು ಕಾರಣವೇನೆಂದರೆ ಕೆಲವು ಪದಗಳು ಕೆಲವು ವಿಷಯಗಳಲ್ಲಿ ಒಂದು ಪದ ವರ್ಗಕ್ಕೆ ಸೇರುವಂತಿದ್ದರೆ ಬೇರೆ ಕೆಲವು ವಿಷಯಗಳಲ್ಲಿ ಇನ್ನೊಂದು ಪದ ವರ್ಗಕ್ಕೆ ಸೇರುವಂತಿರುತ್ತವೆ ಉದಾಹರಣೆಗಾಗಿ ನಾಲ್ಕು ಎಂಬ ಸಂಖ್ಯೆಯನ್ನು ಸೂಚಿಸುವ ಪದ ಕೆಲವು ವಿಷಯಗಳಲ್ಲಿ ಗುಣಪದಗಳ ಹಾಗಿದೆ ಉದಾಹರಣೆಗೆ ನಾಲ್ಕು ಪುಸ್ತಕ ಎಂಬಲ್ಲಿ ಅದು ನೇರವಾಗಿ ಎಂದರೆ ಸಂಬಂಧವನ್ನು ಸೂಚಿಸುವ ಅ ಎಂಬ ಪ್ರತ್ಯಯದ ಸಹಾಯವಿಲ್ಲದೆ ನಾಮಪದದ ಮುಂದೆ ಬಂದಿದೆ ಆದರೆ ಬೇರೆ ಕೆಲವು ವಿಷಯಗಳಲ್ಲಿ ಅದು ನಾಮಪದಗಳ ಹಾಗಿದೆ ಉದಾಹರಣೆಗೆ ನಾಲ್ಕಕ್ಕೆ ನಾಲ್ಕರಿಂದ ನಾಲ್ಕನ್ನು ಇತ್ಯಾದಿ ವಿಭಕ್ತಿ ರೂಪಗಳು ಅದಕ್ಕಿವೆ ಹಾಗಾಗಿ ಇಂತಹ ಪದಗಳನ್ನು ಯಾವ ಪದ ವರ್ಗದಲ್ಲಿ ಸೇರಿಸಿಕೊಳ್ಳಬೇಕು ಎಂಬ ವಿಷಯದಲ್ಲಿ ಸಂದೇಹ ಉಂಟಾಗಲು ಸಾಧ್ಯವಿದೆ ಆದರೆ ಇಂತಹ ಪರಿಸ್ಥಿತಿ ಇರುವುದು ಭಾಷೆಗಳಲ್ಲಿ ಬರುವ ಪದಗಳ ಸ್ವಾಭಾವಿಕವಾದ ಗುಣಧರ್ಮವೇ ಆಗಿದೆ ಪದವರ್ಗ ಒಂದರಲ್ಲಿ ಸೇರಿಕೊಳ್ಳುವ ಪದಗಳಲ್ಲಿ ಎಲ್ಲವೂ ಒಂದೇ ರೀತಿಯಾಗಿ ಆ ಪದ ವರ್ಗದ ಗುಣಧರ್ಮಗಳನ್ನು ತೋರಿಸುವುದಿಲ್ಲ ಕೆಲವು ಪದಗಳು ಎಲ್ಲಾ ಗುಣಧರ್ಮಗಳನ್ನು ಸ್ಪಷ್ಟವಾಗಿ ತೋರಿಸುತ್ತಿದ್ದು ಆ ಪದ ವರ್ಗದ ಮಾದರಿ ಪದಗಳೆಂದೆನಿಸಿಕೊಳ್ಳುತ್ತವೆ ಆದರೆ ಬೇರೆ ಕೆಲವು ಪದಗಳು ಅಂತಹ ಗುಣಧರ್ಮಗಳು ಗಳಲ್ಲಿ ಕೆಲವನ್ನು ಮಾತ್ರವೇ ತೋರಿಸಿಕೊಳ್ಳುತ್ತಿದ್ದು ಅವು ಆ ಪದ ವರ್ಗದ ಅಂಚಿನಲ್ಲಿ ನಿಲ್ಲುತ್ತುವುಗಳಾಗಿರುತ್ತವೆ ಹಾಗಾಗಿ ಪದವರ್ಗ ಒಂದರ ಗುಣಧರ್ಮಗಳು ಅದರ ಮಾದರಿ ಪದಗಳ ಗುಣಧರ್ಮಗಳು ಮಾತ್ರ ಆ ಪದವರ್ಗದಲ್ಲಿ ಸೇರುವ ಎಲ್ಲಾ ಪದಗಳು ತೋರಿಸುವ ಇಲ್ಲವೇ ತೋರಿಸಬೇಕಾಗಿರುವ ಗುಣಧರ್ಮಗಳಲ್ಲ ಎಂಬುದನ್ನು ಇಲ್ಲಿ ಗಮನಿಸುವುದು ಅವಶ್ಯ ಸಾರಾಂಶ ಕನ್ನಡದಲ್ಲಿ ಮುಖ್ಯವಾಗಿ ಮೂರು ವರ್ಗಗಳಿಗೆ ಸೇರುವ ಪದಗಳಿವೆ ಇವನ್ನು ನಾಮಪದ ಕ್ರಿಯಾಪದ ಮತ್ತು ಗುಣಪದಗಳೆಂದು ಕರೆಯಬಹುದು ಇವುಗಳಲ್ಲಿ ನಾಮಪದಗಳು ವ್ಯಕ್ತಿ ವಸ್ತು ವಿಷಯ ಮೊದಲಾದವುಗಳನ್ನು ಗುರುತಿಸುವುದಕ್ಕಾಗಿಯೂ ಮತ್ತು ಕ್ರಿಯಾಪದಗಳು ಘಟನೆಗಳನ್ನು ನಿರ್ದೇಶಿಸುವುದಕ್ಕಾಗಿಯೂ ವಾಕ್ಯಗಳಲ್ಲಿ ಬಳಕೆಯಾಗುತ್ತವೆ ನಾಮಪದ ಇಲ್ಲವೇ ಕ್ರಿಯಾಪದಗಳ ಅರ್ಥವನ್ನು ಹೆಚ್ಚಿಸಿ ಅವುಗಳ ವ್ಯಾಪ್ತಿ ಕಡಿಮೆಯಾಗುವಂತೆ ಮಾಡಲು ಗುಣಪದಗಳು ಬಳಕೆಯಾಗುತ್ತವೆ ಪದ ವರ್ಗಗಳ ಸಂಖ್ಯೆ ಬೇರೆ ಬೇರೆ ಭಾಷೆಗಳಲ್ಲಿ ಬೇರೆ ಬೇರೆಯಾಗಿರುತ್ತದೆ ಸಂಸ್ಕೃತದಲ್ಲಿ ನಾಮಪದ ಮತ್ತು ಕ್ರಿಯಾಪದಗಳೆಂಬ ಎರಡೇ ಪದ ವರ್ಗಗಳಿದ್ದು ಕನ್ನಡದ ಗುಣಪದಗಳಿಗೆ ಸಮನಾದ ಪದಗಳು ಸಂಸ್ಕೃತದಲ್ಲಿ ನಾಮ ಪದ ವರ್ಗಕ್ಕೆ ಸೇರುತ್ತವೆ ಇದಕ್ಕೆ ಬದಲು ಈ ಪದಗಳು ಕ್ರಿಯಾಪದ ವರ್ಗಕ್ಕೆ ಸೇರುವ ಮಣಿಪುರಿಯಂತಹ ಭಾಷೆಗಳು ಮತ್ತು ಈ ಮೂರು ರೀತಿಯ ಪದಗಳು ಒಂದೇ ಪದ ವರ್ಗದಲ್ಲಿ ಬರುವ ಮುಂಡಾರಿಯಂತಹ ಭಾಷೆಗಳು ಭಾರತದಲ್ಲಿವೆ ಈ ಬೇರೆ ಬೇರೆ ಭಾಷೆಗಳಲ್ಲಿ ವಾಕ್ಯ ರಚನೆಯ ನಿಯಮಗಳು ಬೇರೆ ಬೇರೆಯಾಗಿದ್ದು ವಾಕ್ಯಗಳಲ್ಲಿ ಈ ಪದಗಳು ನಡೆಸಬೇಕಾಗುವ ಕೆಲಸಗಳು ಬೇರೆ ಬೇರೆಯಾಗಿರುವುದೇ ಈ ರೀತಿ ಅವುಗಳಲ್ಲಿ ಬರುವ ಪದವರ್ಗಗಳು ಸಂಖ್ಯೆಯಲ್ಲಿ ವ್ಯತ್ಯಾಸ ಕಾಣಿಸಲು ಮುಖ್ಯ ಕಾರಣ ಈ ಮೂರು ಪದವರ್ಗಗಳಿಗೆ ಸೇರುವ ಪದಗಳ ನಡುವೆ ಕನ್ನಡದಲ್ಲಿ ಹಲವು ರೀತಿಯ ವ್ಯತ್ಯಾಸಗಳಿರುವುದನ್ನು ಕಾಣಬಹುದು ಈ ವ್ಯತ್ಯಾಸಗಳು ವಾಕ್ಯಗಳಲ್ಲಿ ಈ ಪದಗಳು ನಡೆಸಬೇಕಾಗಿರುವ ಪ್ರಾಮುಖ್ಯವಾದ ಕೆಲಸಗಳು ಯಾವುವು ಎಂಬುದರ ಮೇಲೆ ಅವಲಂಬಿಸಿವೆ ವ್ಯಕ್ತಿ ವಸ್ತು ಮೊದಲಾದವನ್ನು ಗುರುತಿಸುವುದಕ್ಕಾಗಿ ನಾಮಪದಗಳನ್ನು ಹಾಗೆಯೇ ನೇರವಾಗಿ ಬಳಸಲು ಸಾಧ್ಯವಿದೆ ಆದರೆ ಕ್ರಿಯಾಪದ ಇಲ್ಲವೇ ಗುಣಪದಗಳನ್ನು ಅವುಗಳದಲ್ಲದ ಈ ಕೆಲಸದಲ್ಲಿ ಬಳಸಲು ಅವಕ್ಕೆ ಕೆಲವು ಪ್ರತ್ಯಯಗಳನ್ನು ಸೇರಿಸಬೇಕಾಗುತ್ತದೆ ಇದೇ ರೀತಿಯಲ್ಲಿ ಕ್ರಿಯಾಪದಗಳ ಕೆಲಸದಲ್ಲಿ ನಾಮಪದ ಇಲ್ಲವೇ ಗುಣಪದಗಳನ್ನು ಮತ್ತು ಗುಣಪದಗಳ ಕೆಲಸದಲ್ಲಿ ನಾಮಪದ ಇಲ್ಲವೇ ಕ್ರಿಯಾಪದಗಳನ್ನು ನೇರವಾಗಿ ಬಳಸಲು ಸಾಧ್ಯವಾಗದು ಈ ಮೂರು ರೀತಿಯ ಪದಗಳ ನಡುವೆ ಅವುಗಳ ಅರ್ಥದಲ್ಲೂ ವ್ಯತ್ಯಾಸವಿದೆ ಗುಣಪದಗಳು ಒಂದೇ ಒಂದು ವಿಶಿಷ್ಟವಾದ ಗುಣಧರ್ಮವನ್ನಷ್ಟೇ ಸೂಚಿಸುವಾದರೆ ನಾಮಪದಗಳು ಹಲವು ಗುಣಧರ್ಮಗಳನ್ನು ಒಟ್ಟಾಗಿ ಸೂಚಿಸುತ್ತವೆ ಮತ್ತು ಇವುಗಳ ಮೂಲಕ ವ್ಯಕ್ತಿ ವಸ್ತು ಮೊದಲಾದವುಗಳಲ್ಲೊಂದನ್ನು ಗುರುತಿಸುತ್ತವೆ ಗುಣಧರ್ಮಗಳನ್ನು ಸೂಚಿಸುವುದಕ್ಕಿಂತಲೂ ಅಂತಹ ಗುಣಧರ್ಮವನ್ನು ಪಡೆದಿರುವ ವ್ಯಕ್ತಿ ವಸ್ತು ಮೊದಲಾದವುಗಳಲ್ಲೊಂದನ್ನು ಗುರುತಿಸಿ ಸುವುದೇ ಇವುಗಳ ಮುಖ್ಯ ಕೆಲಸ ಹಾಗಾಗಿ ನಾಮಪದಗಳ ಬಳಕೆಯಲ್ಲಿ ಅವುಗಳ ಒಳ ರಚನೆಗೆ ಇಲ್ಲವೇ ಅಂತಹ ರಚನೆಯಿಂದ ದೊರಕುವ ಅರ್ಥಕ್ಕೆ ಹೆಚ್ಚಿನ ಪ್ರಾಧಾನ್ಯತೆ ಇಲ್ಲ ಕನ್ನಡದಲ್ಲಿ ಬರುವ ಪದಗಳ ಒಳ ರಚನೆ ಎಂತಹದು ಎಂಬುದನ್ನು ಸರಿಯಾಗಿ ತಿಳಿದುಕೊಳ್ಳಲು ಅವು ಬರುವ ಈ ಮೂರು ಪದ ವರ್ಗಗಳ ನಡುವೆ ಎಂತಹ ವ್ಯತ್ಯಾಸಗಳೆಲ್ಲ ಕಾಣಿಸಿಕೊಳ್ಳುತ್ತವೆ ಎಂಬುದನ್ನು ತಿಳಿದುಕೊಂಡಿರುವುದು ಅತ್ಯವಶ್ಯ