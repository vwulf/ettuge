Video Link: https://www.youtube.com/watch?v=9caMwEb23GQ
Video ID: 9caMwEb23GQ

================================================================================
TRANSCRIPT:
================================================================================

ಪದ ವರ್ಗದಲ್ಲಿ ವೈವಿಧ್ಯ ಮೇಲೆ ಹೇಳಿರುವಂತೆ ಎಲ್ಲಾ ಭಾಷೆಗಳು ತಾವು ಬಳಸುವ ಪದಗಳನ್ನು ಒಂದೇ ರೀತಿಯಾಗಿ ವರ್ಗೀಕರಿಸುವುದಿಲ್ಲ ಇದಕ್ಕೆ ಮುಖ್ಯ ಕಾರಣವೇನೆಂದರೆ ವಾಕ್ಯಗಳ ರಚನೆ ಭಾಷೆಯಿಂದ ಭಾಷೆಗೆ ಬೇರೆ ಬೇರೆ ಆಗಿದ್ದು ಅವುಗಳಲ್ಲಿ ಪದಗಳು ನಡೆಸಬೇಕು ಬೇಕಾಗಿರುವ ಕೆಲಸಗಳು ಬೇರೆ ಬೇರೆಯಾಗಿರುತ್ತವೆ ಭಾಷೆಯೊಂದರಲ್ಲಿ ಪದಗಳು ಎಂತಹ ಕೆಲಸಗಳನ್ನೆಲ್ಲ ನಡೆಸಬೇಕಾಗುತ್ತದೆ ಎಂಬುದರ ಮೇಲೆ ಅದರಲ್ಲಿ ಯಾವ ರೀತಿಯ ಯಾವ ಪದವರ್ಗಗಳಿಗೆ ಸೇರಿದ ಪದಗಳೆಲ್ಲ ಬರುತ್ತವೆ ಎಂಬುದು ಅವಲಂಬಿಸಿದೆ ಭಾರತದಲ್ಲಿ ದ್ರಾವಿಡ ಆರ್ಯ ಇಂಡೋ ಆರ್ಯನ್ ಟಿಬೆಟೋ ಬರ್ಮನ್ ಮತ್ತು ಆಸ್ಟ್ರೋ ಏಷ್ಯಾಟಿಕ್ ಎಂಬುದಾಗಿ ನಾಲ್ಕು ಮುಖ್ಯ ಭಾಷಾ ಕುಟುಂಬಗಳು ಗಳಿಗೆ ಸೇರಿದ ಭಾಷೆಗಳು ಬಳಕೆಯಲ್ಲಿವೆ ಈ ನಾಲ್ಕು ಬೇರೆ ಬೇರೆ ಕುಟುಂಬಗಳಿಗೆ ಸೇರಿದ ಭಾಷೆಗಳು ಬಳಸುವ ವಾಕ್ಯ ರಚನೆಯ ವಿಧಾನಗಳು ಬೇರೆ ಬೇರೆಯಾಗಿದ್ದು ಅವುಗಳಲ್ಲಿ ಪದಗಳು ನಡೆಸಬೇಕಾಗಿರುವ ಕೆಲಸಗಳು ಬೇರೆ ಬೇರೆಯಾಗಿವೆ ಈ ಕಾರಣಕ್ಕಾಗಿ ಈ ನಾಲ್ಕು ರೀತಿಯ ಭಾಷೆಗಳಲ್ಲಿರುವ ಪದ ವರ್ಗಗಳ ಸಂಖ್ಯೆ ಮತ್ತು ಸ್ವರೂಪಗಳೆರಡು ಬೇರೆ ಬೇರೆಯಾಗಿವೆ ಕನ್ನಡ ಭಾಷೆಯು ತಮಿಳು ತೆಲುಗು ತುಳು ಮಲಯಾಳ ಗೋಂಡಿ ಕುಡುಕ್ ಮೊದಲಾದ ಬೇರೆ ಕೆಲವು ಭಾಷೆಗಳೊಂದಿಗೆ ದ್ರಾವಿಡ ಎಂಬ ಹೆಸರಿನ ಭಾಷಾ ಕುಟುಂಬಕ್ಕೆ ಸೇರಿರುವ ಭಾಷೆ ಈ ಎಲ್ಲಾ ಭಾಷೆಗಳಲ್ಲೂ ಕನ್ನಡದ ಹಾಗೆ ನಾಮಪದ ಕ್ರಿಯಾಪದ ಮತ್ತು ಗುಣಪದಗಳೆಂಬ ಮೂರು ಮುಖ್ಯ ಪದ ವರ್ಗಗಳಿವೆ ಮತ್ತು ಅವು ವಾಕ್ಯಗಳಲ್ಲಿ ವ್ಯಕ್ತಿ ವಸ್ತು ಮೊದಲಾದವನ್ನು ಸೂಚಿಸುವುದು ಘಟನೆಗಳನ್ನು ನಿರ್ದೇಶಿಸುವುದು ಮತ್ತು ಗುಣಧರ್ಮಗಳನ್ನು ಸೂಚಿಸುವುದು ಎಂಬುದಾಗಿ ಮೂರು ಬೇರೆ ಬೇರೆ ಕೆಲಸಗಳನ್ನು ನಡೆಸಿಕೊಳ್ಳುತ್ತವೆ ಸಂಸ್ಕೃತ ಭಾಷೆಯು ಹಿಂದಿ ಮರಾಠಿ ಗುಜರಾತಿ ಬಂಗಾಲಿ ಕಾಶ್ಮೀರಿ ಮೊದಲಾದ ಬೇರೆ ಕೆಲವು ಭಾಷೆಗಳೊಂದಿಗೆ ಆರ್ಯ ಇಲ್ಲವೇ ಇಂಡೋ ಆರ್ಯನ್ ಎಂಬ ಭಾಷಾ ಕುಟುಂಬಕ್ಕೆ ಸೇರಿರುವ ಭಾಷೆ ಈ ಭಾಷೆಗಳಲ್ಲಿ ಬರುವ ಪದಗಳು ಮುಖ್ಯವಾಗಿ ನಾಮಪದ ಮತ್ತು ಕ್ರಿಯಾಪದಗಳೆಂಬ ಎರಡು ಪದ ವರ್ಗಗಳಲ್ಲಿ ಸೇರುತ್ತವೆ ಇವುಗಳಲ್ಲಿ ನಾಮಪದಗಳು ವ್ಯಕ್ತಿ ವಸ್ತು ಮೊದಲಾದುವನ್ನು ಗುರುತಿಸುವ ಕೆಲಸವನ್ನು ಮತ್ತು ಕ್ರಿಯಾಪದಗಳು ಘಟನೆಗಳನ್ನು ನಿರ್ದೇಶಿಸುವ ಕೆಲಸವನ್ನು ನಡೆಸುತ್ತವೆ ಗುಣಪದಗಳೆಂಬ ಮೂರನೇ ಪದ ವರ್ಗ ಈ ಭಾಷೆಗಳಲ್ಲಿ ಇಲ್ಲ ಬಿಳಿ ದೊಡ್ಡ ಒಳ್ಳೆ ಮೊದಲಾದ ಗುಣಧರ್ಮಗಳನ್ನು ಸೂಚಿಸಬೇಕಾಗಿ ಇರುವ ಪದಗಳು ಈ ಭಾಷೆಗಳಲ್ಲಿ ನಾಮಪದಗಳಾಗಿ ಬರುತ್ತವೆ ಮತ್ತು ಅವು ಆ ಗುಣಧರ್ಮಗಳನ್ನು ಪಡೆದಿರುವ ವ್ಯಕ್ತಿ ವಸ್ತು ಮೊದಲಾದುವನ್ನು ಗುರುತಿಸುತ್ತವೆ ಉದಾಹರಣೆಗಾಗಿ ಕನ್ನಡದ ಕಪ್ಪು ಹಾವು ಎಂಬ ಪದಗುಚ್ಚದಲ್ಲಿ ಬರುವ ಹಾವು ಎಂಬ ನಾಮಪದ ಒಂದು ಪ್ರಾಣಿಯನ್ನು ಗುರುತಿಸುತ್ತದೆ ಮತ್ತು ಕಪ್ಪು ಎಂಬ ಗುಣಪದ ಒಂದು ಗುಣಧರ್ಮವನ್ನು ಸೂಚಿಸುತ್ತದೆ ಇವೆರಡು ಪದಗಳನ್ನು ಒಟ್ಟಿಗೆ ಒಂದು ಪದಗುಚ್ಚದಲ್ಲಿ ಕಪ್ಪು ಹಾವು ಎಂಬುದಾಗಿ ಬಳಸಿದಾಗ ಕಪ್ಪು ಎಂಬ ಪದ ಒಂದು ಗುಣಧರ್ಮವನ್ನು ಸೂಚಿಸುವುದರ ಮೂಲಕ ಹಾವು ಎಂಬ ನಾಮಪದಕ್ಕೆ ಒಂದು ವಿಶಿಷ್ಟವಾದ ಕಪ್ಪು ಬಣ್ಣವಿರುವ ಹಾವನ್ನು ಗುರುತಿಸಲು ಸಹಾಯ ಮಾಡುತ್ತದೆ ಸಂಸ್ಕೃತದಲ್ಲಿ ಬರುವ ಕೃಷ್ಣ ಸರ್ಪಹ ಎಂಬ ಇದೇ ಅರ್ಥದ ಪದಗುಚ್ಚ ಇದಕ್ಕಿಂತ ತೀರ ಭಿನ್ನವಾದದ್ದು ಆ ಪದ ಉಚ್ಚದ ಅಂಗಗಳಾಗಿರುವ ಕೃಷ್ಣಹ ಮತ್ತು ಸರ್ಪಹ ಎಂಬ ಈ ಎರಡು ಪದಗಳು ಸ್ವತಂತ್ರವಾದ ನಾಮಪದಗಳು ಕೃಷ್ಣಹ ಎಂಬ ನಾಮಪದ ಕಪ್ಪಾಗಿರುವ ಒಂದು ಪ್ರಾಣಿ ಇಲ್ಲವೇ ವಸ್ತುವನ್ನು ಗುರುತಿಸುತ್ತದೆ ಮತ್ತು ಸರ್ಪಹ ಎಂಬ ನಾಮಪದ ಹಾವಾಗಿರುವ ಒಂದು ಪ್ರಾಣಿಯನ್ನು ಗುರುತಿಸುತ್ತದೆ ಈ ಎರಡು ಪದಗಳನ್ನು ಒಟ್ಟಿಗೆ ಒಂದು ಪದಗುಚ್ಚದ ಅಂಗಗಳಾಗಿ ಕೃಷ್ಣಹ ಸರ್ಪಹ ಎಂಬುದಾಗಿ ಬಳಸಿದಾಗ ಅವೆರಡು ನಾಮಪದಗಳು ಗುರುತಿಸುವ ವಸ್ತು ಇಲ್ಲವೇ ಪ್ರಾಣಿಗಳು ಒಂದೇ ಎಂಬ ಅರ್ಥ ವ್ಯಕ್ತವಾಗುತ್ತದೆ ಮತ್ತು ಇದರಿಂದಾಗಿ ಆ ಪದಗುಚ್ಚ ವಿಶಿಷ್ಟವಾದೊಂದು ಪ್ರಾಣಿಯನ್ನು ಎಂದರೆ ಕಪ್ಪು ಬಣ್ಣದ ಹಾವನ್ನು ಗುರುತಿಸುವಂತಾಗುತ್ತದೆ ಕನ್ನಡಕ್ಕೂ ಮತ್ತು ಸಂಸ್ಕೃತಕ್ಕೂ ನಡುವಿರುವ ಈ ವ್ಯತ್ಯಾಸ ಅವು ವ್ಯಕ್ತಿ ವಸ್ತು ಮೊದಲಾದವನ್ನು ಗುರುತಿಸುವುದಕ್ಕಾಗಿ ಎಂತಹ ವಿಧ ಅನುಸರಿಸುತ್ತವೆ ಎಂಬುದರ ಮೇಲೆ ಅವಲಂಬಿಸಿದೆ ಎಂಬುದನ್ನು ಗಮನಿಸಬೇಕು ಕನ್ನಡದಲ್ಲಿ ವ್ಯಕ್ತಿ ವಸ್ತು ಮೊದಲಾದವುಗಳನ್ನು ನಾಮಪದಗಳ ಸಹಾಯದಿಂದ ಗುರುತಿಸಿ ಅವುಗಳಲ್ಲಿ ಕೆಲವನ್ನು ಮಾತ್ರ ಪ್ರತ್ಯೇಕಿಸಿ ಹೇಳಲು ಗುಣಪದಗಳನ್ನು ಬಳಸುವ ಕ್ರಮ ರೂಢಯಲ್ಲಿದೆ ಉದಾಹರಣೆಗಾಗಿ ಹಾವು ಎಂಬ ನಾಮಪದ ಹಲವಾರು ರೀತಿಯ ಪ್ರಾಣಿ ಹಾವುಗಳನ್ನು ಗುರುತಿಸಬಲ್ಲುದಾಗಿದ್ದು ಅವುಗಳಲ್ಲಿ ಕೆಲವನ್ನು ಕಪ್ಪು ಹಾವು ಎಂಬ ಪದಗುಚ್ಚದಿಂದಲೂ ಬೇರೆ ಕೆಲವನ್ನು ಹಸಿರು ಹಾವು ಎಂಬ ಪದಗುಚ್ಚದಿಂದಲೂ ಮತ್ತು ಇನ್ನು ಕೆಲವನ್ನು ದೊಡ್ಡ ಹಾವು ಎಂಬ ಪದಗುಚ್ಚದಿಂದಲೂ ಪ್ರತ್ಯೇಕಿಸಿ ಹೇಳಲು ಸಾಧ್ಯವಿದೆ ಇಲ್ಲಿ ಕಪ್ಪು ಹಸಿರು ದೊಡ್ಡ ಮೊದಲಾದ ಗುಣಪದಗಳು ಬೇರೆ ಬೇರೆ ಗುಣಧರ್ಮಗಳನ್ನು ಸೂಚಿಸುತ್ತಿದ್ದು ಆ ಗುಣಧರ್ಮಗಳು ಹಾವು ಎಂಬ ಪದವು ತಿಳಿಸುವ ಅರ್ಥಕ್ಕೆ ಸೇರುವುದರ ಮೂಲಕ ಮೇಲಿನ ಕೆಲಸ ಸಾಧ್ಯವಾಗುತ್ತದೆ ಸಂಸ್ಕೃತದಲ್ಲಿ ವ್ಯಕ್ತಿ ವಸ್ತು ಮೊದಲಾದವುಗಳನ್ನು ಗುರುತಿಸಲು ಮೇಲೆ ವಿವರಿಸಿದಂತೆ ಇದಕ್ಕಿಂತ ಬೇರೆಯೇ ಆಗಿರುವ ಒಂದು ವಿಧಾನವನ್ನು ಬಳಸಲಾಗುತ್ತದೆ ಕೃಷ್ಣಹ ಎಂಬ ನಾಮಪದ ಕಪ್ಪು ಬಣ್ಣವಿರುವ ವ್ಯಕ್ತಿ ವಸ್ತು ಮೊದಲಾದವುಗಳನ್ನು ಗುರುತಿಸುತ್ತದೆ ಇದರಲ್ಲಿ ಹಾವುಗಳು ಸೇರುತ್ತವೆ ಸರ್ಪಹ ಎಂಬ ನಾಮಪದ ಬೇರೆ ಬೇರೆ ಬಣ್ಣದ ಮತ್ತು ಮತ್ತು ಆಕಾರದ ಹಾವುಗಳನ್ನು ಗುರುತಿಸುತ್ತದೆ ಇದರಲ್ಲಿ ಕಪ್ಪು ಬಣ್ಣದ ಹಾವುಗಳು ಸೇರುತ್ತವೆ ಈ ಎರಡು ನಾಮಪದಗಳನ್ನು ಒಟ್ಟು ಸೇರಿಸಿ ಒಂದು ಪದಗುಚ್ಚವಾಗಿ ಮಾಡಿ ಪ್ರಯೋಗಿಸಿದಾಗ ಆ ಎರಡು ಪದಗಳು ಗುರುತಿಸುವವುಗಳಲ್ಲಿ ಸಮಾನವಾಗಿರುವಂತಹ ಕಪ್ಪು ಬಣ್ಣದ ಹಾವು ಗುರುತಿಸಲ್ಪಡುತ್ತದೆ ಸಂಸ್ಕೃತದಲ್ಲಿ ಈ ರೀತಿ ಗುಣಧರ್ಮಗಳ ಅರ್ಥವನ್ನು ಕೊಡುವ ನಾಮಪದಗಳನ್ನಲ್ಲದೆ ಬೇರೆ ನಾಮಪದಗಳನ್ನು ಇನ್ನೊಂದು ನಾಮಪದದೊಂದಿಗೆ ಸೇರಿಸಿ ಪದಗುಚ್ಚಗಳನ್ನಾಗಿ ಮಾಡಿ ಹೇಳಲು ಸಾಧ್ಯವಿದೆ ಉದಾಹರಣೆಗಾಗಿ ಮೃತ್ತಿಕಂ ಘಟಂ ಎಂಬ ಪದಗುಚ್ಚದಲ್ಲಿ ಮೃತ್ತಿಕ ಮಣ್ಣು ಮತ್ತು ಘಟ ಕೊಡ ಎಂಬ ಎರಡು ನಾಮ ಪದಗಳನ್ನು ಒಟ್ಟಿಗೆ ಬಳಸಲಾಗಿದೆ ಇವುಗಳಲ್ಲಿ ಮೊದಲನೆಯದು ಮಣ್ಣಾಗಿರುವ ಒಂದು ವಸ್ತುವನ್ನು ಮತ್ತು ಎರಡನೆಯದು ಕೊಳವಾಗಿರುವ ಒಂದು ವಸ್ತುವನ್ನು ಬೇರೆ ಬೇರಾಗಿ ಗುರುತಿಸುತ್ತಿದ್ದು ಅವು ಎರಡು ಒಂದೇ ಪದಗುಚ್ಚದ ಅಂಗವಾಗಿ ಬಂದಿರುವ ಕಾರಣ ಮಣ್ಣಿನ ಕೊಡವನ್ನು ಗುರುತಿಸಬಲ್ಲುವು ಕನ್ನಡದಲ್ಲಿ ಈ ರೀತಿ ಎರಡು ನಾಮಪದಗಳನ್ನು ಒಟ್ಟಿಗೆ ಒಂದು ಪದಗುಚ್ಚದ ಅಂಗಗಳಾಗಿ ಬಳಸಬೇಕಿದ್ದಲ್ಲಿ ಅವುಗಳ ನಡುವಿರುವ ಸಂಬಂಧವನ್ನು ತಿಳಿಸಲು ಮೊದಲನೆಯದನ್ನು ಷಷ್ಟಿ ವಿಭಕ್ತಿಯಲ್ಲಿ ಇರಿಸಿ ಮಣ್ಣಿನ ಕೊಡ ಎಂದು ಹೇಳುವ ಅವಶ್ಯಕತೆ ಇದೆ ಪದವರ್ಗಗಳ ಮಟ್ಟಿಗೆ ಕನ್ನಡ ಮತ್ತು ಸಂಸ್ಕೃತ ಭಾಷೆಗಳ ನಡುವಿರುವ ಈ ಪ್ರಾಮುಖ್ಯವಾದ ವ್ಯತ್ಯಾಸದಿಂದಾಗಿ ಅವೆರಡು ಭಾಷೆಗಳೊಳಗೆ ಪದ ರಚನೆಯ ವಿಧಾನದಲ್ಲೂ ಹಲವಾರು ವ್ಯತ್ಯಾಸಗಳು ಕಾಣಿಸಿಕೊಳ್ಳುತ್ತವೆ ಎಂಬುದನ್ನು ನಾವು ಮುಂದೆ ನೋಡಲಿರುವೆವು ಉದಾಹರಣೆಗಾಗಿ ಕರ್ಮಧಾರೆಯ ಸಮಾಸವನ್ನು ತತ್ಪುರುಷದ ಒಂದು ಭೇದವೆಂದು ಸಂಸ್ಕೃತದ ವೈಯಾಕರಣಿಗಳು ಪರಿಗಣಿಸಲು ಆ ಭಾಷೆಯಲ್ಲಿ ವಿಶೇಷಣ ವಿಶೇಷ ಸಂಬಂಧವನ್ನು ಸಾಧಿಸಲು ಸಾಧ್ಯವಾಗದಿರುವುದೇ ಕಾರಣ ಕರ್ಮಧಾರೆಯದಲ್ಲಿ ಅಂತಹ ಸಂಬಂಧದ ಬದಲು ಸಮಾನಾಧಿಕರಣ ಎಂದರೆ ಅಂಗಗಳಾಗಿರುವ ಎರಡು ಪದಗಳು ಒಂದೇ ವಿಭಕ್ತಿಯಲ್ಲಿ ಬರುತ್ತವೆ ಎಂಬ ವಿಷಯವನ್ನು ಆಧಾರವಾಗಿರಿಸಿಕೊಳ್ಳಬೇಕಾಗುತ್ತದೆ ಕನ್ನಡದಲ್ಲಿ ಈ ಸಮಸ್ಯೆ ಇಲ್ಲದಿದ್ದರೂ ಹಲವಾರು ವಯ್ಯಾಕರಣಿಗಳು ಅದರಲ್ಲೂ ಸಂಸ್ಕೃತದ ಹಾಗೆ ಸಮಾನಾಧಿಕರಣವೇ ಕರ್ಮಧಾರೆಯ ಸಮಾಸಕ್ಕೆ ಆಧಾರವೆಂದು ತಪ್ಪಾಗಿ ಗ್ರಹಿಸಿಕೊಂಡಿದ್ದಾರೆ ಭಾರತದ ವಾಯವ್ಯ ಗಡಿ ಪ್ರದೇಶದಲ್ಲಿ ಟಿಬೆಟೋ ಬರ್ಮನ್ ಎಂಬ ಭಾಷಾ ಕುಟುಂಬಕ್ಕೆ ಸೇರಿದ ಮಣಿಪುರಿ ಬೋಡೋ ಲುಷಾಯಿ ಸೆಮ ತಾಂಕುರ್ ನಾಗ ಮೊದಲಾದ ನೂರಕ್ಕೂ ಜಾಸ್ತಿ ಭಾಷೆಗಳು ಪ್ರಚಾರದಲ್ಲಿವೆ ಇವು ವಾಕ್ಯ ರಚನೆಗಾಗಿ ಬೇರೆ ಒಂದು ವಿಧಾನವನ್ನು ಬಳಸುತ್ತವೆ ಈ ಭಾಷೆಗಳಲ್ಲೂ ನಾಮಪದ ಮತ್ತು ಕ್ರಿಯಾಪದಗಳೆಂಬ ಎರಡು ಮುಖ್ಯ ಪದ ವರ್ಗಗಳು ಮಾತ್ರ ಕಾಣಿಸುತ್ತವೆ ಆದರೆ ಗುಣಧರ್ಮಗಳನ್ನು ಸೂಚಿಸುವ ಪದಗಳು ಈ ಭಾಷೆಗಳಲ್ಲಿ ಸಂಸ್ಕೃತದಲ್ಲಿರುವ ಹಾಗೆ ನಾಮಪದಗಳಾಗಿ ಬಾರದೆ ಕ್ರಿಯಾಪದಗಳಾಗಿ ಬರುತ್ತವೆ ಉದಾಹರಣೆಗಾಗಿ ಈ ಭಾಷೆಗಳಲ್ಲಿ ಕ್ರಿಯಾಪದಗಳು ಓಡು ಬೀಳು ಒಡೆ ತೊಳೆ ಮೊದಲಾದ ಘಟನೆಗಳನ್ನು ನಿರ್ದೇಶಿಸುವುದು ಮಾತ್ರವಲ್ಲದೆ ಬೇರೆ ಬೇರೆ ರೀತಿಯ ಸ್ಥಿತಿಗಳನ್ನು ನಿರ್ದೇಶಿಸುತ್ತಿದ್ದು ಕಪ್ಪು ದೊಡ್ಡ ಒಳ್ಳೆ ಮೊದಲಾದ ಗುಣಧರ್ಮಗಳನ್ನು ಸೂಚಿಸುವ ಪದಗಳು ಈ ಭಾಷೆಗಳಲ್ಲಿ ಇಂತಹ ಸ್ಥಿತಿಗಳನ್ನು ನಿರ್ದೇಶಿಸುವ ಕ್ರಿಯಾಪದಗಳಾಗಿ ಬರುತ್ತವೆ ನಾಮಪದಗಳೊಂದಿಗೆ ಈ ಎರಡು ರೀತಿಯ ಕ್ರಿಯಾಪದಗಳನ್ನು ಅವುಗಳ ಕೃದಂತ ರೂಪದಲ್ಲಿ ಮಾತ್ರವೇ ಬಳಸಲು ಸಾಧ್ಯ ಮಣಿಪುರಿ ಭಾಷೆಯಲ್ಲಿ ಘಟನೆಗಳನ್ನು ನಿರ್ದೇಶಿಸುವ ಚಾ ತಿನ್ನು ಚತ್ ಹೋಗು ಮೊದಲಾದವುಗಳ ಹಾಗೆಯೇ ಗುಣಧರ್ಮ ಸ್ಥಿತಿಗಳನ್ನು ನಿರ್ದೇಶಿಸುವ ಸಾಂಗ್ ಉದ್ದ ಮೂಲಾದವುಗಳನ್ನು ನಾಮಪದಗಳೊಂದಿಗೆ ಬಳಸಬೇಕಿದ್ದಲ್ಲಿ ಅವುಗಳನ್ನು ಕೃದಂತ ರೂಪಕ್ಕೆ ಬದಲಾಯಿಸಿಕೊಳ್ಳಬೇಕಾಗುತ್ತದೆ ಎಂಬುದರಿಂದ ಈ ವಿಷಯ ವಿಷಯ ಸ್ಪಷ್ಟವಾಗುತ್ತದೆ ಉದಾಹರಣೆಗಾಗಿ ಅಚಾಬ್ ಮಿ ತಿನ್ನುವ ಮನುಷ್ಯ ಅಚತ್ಪ ಮಿ ಹೋಗುವ ಮನುಷ್ಯ ಅಸಾಂಗ್ಬಿ ಉದ್ದ ಮನುಷ್ಯ ಅಮೂಬಿ ಕಪ್ಪು ಮನುಷ್ಯ ಕನ್ನಡದ ಹಾಗೆ ಗುಣಧರ್ಮಗಳನ್ನು ಸೂಚಿಸುವ ಪದಗಳನ್ನು ನೇರವಾಗಿ ನಾಮಪದಗಳೊಂದಿಗೆ ಬಳಸಲು ಈ ಭಾಷೆಯಲ್ಲಿ ಸಾಧ್ಯವಾಗದು ಇದಲ್ಲದೆ ಬೇರೆ ಹಲವಾರು ರೀತಿಗಳಲ್ಲಿ ಈ ಎರಡು ರೀತಿಯ ಪದಗಳು ಮಣಿಪುರಿಯಲ್ಲಿ ಒಂದೇ ರೀತಿಯವಾಗಿವೆ ಉದಾಹರಣೆಗಾಗಿ ಕನ್ನಡದಲ್ಲಿ ಕ್ರಿಯಾಪದಗಳು ಕಾಲವಾಚಕ ಪ್ರತ್ಯಯಗಳೊಂದಿಗೆ ಬರಬಲ್ಲುವಲ್ಲದೆ ಉದಾಹರಣೆಗೆ ಬರುತ್ತಾನೆ ಬಂದ ಬಂದಿದ್ದ ಇತ್ಯಾದಿ ಗುಣಪದಗಳು ಬರಲಾರವು ಆದರೆ ಮಣಿಪುರಿ ಭಾಷೆಯಲ್ಲಿ ಕ್ರಿಯಾಪದ ಮತ್ತು ಗುಣಪದಗಳೆರಡು ಬೇರೆ ಬೇರೆ ಕಾಲವಾಚಕ ಪ್ರತ್ಯಯಗಳೊಂದಿಗೆ ಬರಬಲ್ಲುವು ಉದಾಹರಣೆಗೆ ಚಾಗನಿ ತಿಂದಾನು ಚತ್ಕನಿ ಹೋದಾನು ಸಾಂಗನಿ ಉದ್ದವಿದ್ದಾನು ಮೂಗನಿ ಕಪ್ಪಿದ್ದಾನು ಕನ್ನಡದಲ್ಲಿ ಉದ್ದ ಮತ್ತು ಕಪ್ಪು ಎಂಬ ಗುಣಪದಗಳಿಗೆ ಕಾಲವಾಚಕ ಪ್ರತ್ಯಯಗಳನ್ನು ನೇರವಾಗಿ ಸೇರಿಸಲು ಸಾಧ್ಯವಾಗದು ಇದಕ್ಕಾಗಿ ಅವುಗಳ ಮುಂದೆ ಇರು ಎಂಬ ಕ್ರಿಯಾಪದವನ್ನು ಇರಿಸಿ ಆ ಕ್ರಿಯಾಪದ ಅದಕ್ಕೆ ಕಾಲವಾಚಕ ಪ್ರತ್ಯಯಗಳನ್ನು ಸೇರಿಸಬೇಕಾಗುತ್ತದೆ ಆದರೆ ಮಣಿಪುರಿಯಲ್ಲಿ ಈ ಎರಡು ಕನ್ನಡ ಪದಗಳಿಗೆ ಸಮಾನವಾಗಿರುವ ಪದಗಳಿಗೂ ಸಾಂಗ್ ಮತ್ತು ಮು ಎಂಬಂತಹವುಗಳಿಗೂ ನೇರವಾಗಿ ಕಾಲವಾಚಕ ಪ್ರತ್ಯಯಗಳನ್ನು ಸೇರಿಸಲು ಸಾಧ್ಯ ಎಂಬುದನ್ನು ಮೇಲಿನ ಉದಾಹರಣೆಗಳು ಸ್ಪಷ್ಟಪಡಿಸುತ್ತವೆ ಭಾರತದಲ್ಲಿ ಆಸ್ಟ್ರೋ ಏಷ್ಯಾಟಿಕ್ ಎಂಬ ಇನ್ನೊಂದು ಭಾಷಾ ಕುಟುಂಬಕ್ಕೆ ಸೇರಿದ ಮುಂಡಾರಿ ಸಂತಾಲಿ ಹೋಡಿಯ ಸೋರ ಮೊದಲಾದ ಬೇರೆ ಕೆಲವು ಭಾಷೆಗಳು ಬಳಕೆಯಲ್ಲಿವೆ ಇವುಗಳಲ್ಲಿ ಮುಂಡಾ ಎಂಬ ಉಪ ಕುಟುಂಬಕ್ಕೆ ಸೇರಿದ ಮುಂಡಾರಿ ಸಂತಾಲಿ ಮೊದಲಾದ ಕೆಲವು ಭಾಷೆಗಳಲ್ಲಿ ಬರುವ ಪದಗಳೆಲ್ಲ ಒಂದೇ ಪದ ವರ್ಗದಲ್ಲಿ ಸೇರುತ್ತವೆ ಈ ಪದ ವರ್ಗವನ್ನು ಕ್ರಿಯಾಪದ ಇಲ್ಲವೇ ಆಖ್ಯಾತ ಪದ ಎಂಬುದಾಗಿ ಹೆಸರಿಸಬಹುದು ಈ ಭಾಷೆಗಳಲ್ಲಿ ಬರುವ ವಾಕ್ಯಗಳು ಈ ಕ್ರಿಯಾಪದದ ಮೂಲಕ ಒಂದು ಘಟನೆ ಇಲ್ಲವೇ ಸ್ಥಿತಿಯನ್ನು ನಿರ್ದೇಶಿಸುತ್ತಿದ್ದು ಆ ಘಟನೆಯಲ್ಲಿ ಇಲ್ಲವೇ ಸ್ಥಿತಿಯಲ್ಲಿ ತೊಳಗಿರುವ ವ್ಯಕ್ತಿ ಪ್ರಾಣಿ ವಸ್ತು ಮೊದಲಾದವನ್ನು ಸೂಕ್ಷ್ಮವಾಗಿ ಪ್ರತ್ಯಯಗಳ ಸಹಾಯದಿಂದ ಕ್ರಿಯಾ ರೂಪದಲ್ಲೇನೆ ಗುರುತಿಸುತ್ತವೆ ಇದಲ್ಲದೆ ಇಂತಹ ವ್ಯಕ್ತಿ ಪ್ರಾಣಿ ವಸ್ತು ಮೊದಲಾದವುಗಳ ವಿಷಯವಾಗಿ ಮತ್ತು ವಾಕ್ಯಗಳು ನಿರ್ದೇಶಿಸುವ ಘಟನೆ ಇಲ್ಲವೇ ಸ್ಥಿತಿಗಳ ವಿಷಯವಾಗಿ ಹೆಚ್ಚಿನ ಸಂಗತಿಗಳನ್ನು ತಿಳಿಸುವುದಕ್ಕಾಗಿ ಈ ಭಾಷೆಗಳು ಬೇರೆ ಬೇರೆ ರೀತಿಯ ಕ್ರಿಯಾ ರೂಪಗಳನ್ನೇ ಬಳಸುತ್ತವೆ ಹೀಗೆ ಈ ಭಾಷೆಗಳು ಬೇರೆಯೇ ಒಂದು ವಾಕ್ಯ ರಚನೆಯ ವಿಧಾನವನ್ನು ಅನುಸರಿಸುವ ಕಾರಣ ಅವಕ್ಕೆ ಕ್ರಿಯಾಪದವೆಂಬ ಒಂದೇ ಒಂದು ಪದ ವರ್ಗವಿದ್ದರೆ ಸಾಕಾಗುತ್ತದೆ ನಾಮಪದ ಮತ್ತು ಮತ್ತು ಗುಣಪದಗಳೆಂಬ ಬೇರೆ ಎರಡು ಪದ ವರ್ಗಗಳ ಅವಶ್ಯಕತೆ ಬರುವುದಿಲ್ಲ ಭಾರತದ ಭಾಷೆಗಳು ಹೀಗೆ ತಮ್ಮಲ್ಲಿರುವ ಪದಗಳನ್ನು ಬೇರೆ ಬೇರೆ ರೀತಿಯಲ್ಲಿ ಪದವರ್ಗಗಳಾಗಿ ವಿಂಗಡಿಸುವ ಕಾರಣ ಅವೆಲ್ಲವನ್ನು ಒಂದೇ ರೀತಿಯಲ್ಲಿ ಸಂಸ್ಕೃತದಲ್ಲಿರುವ ಹಾಗೆ ವರ್ಣಿಸಲು ಪ್ರಯತ್ನಿಸಿದಲ್ಲಿ ಆ ಭಾಷೆಗಳ ನಿಜವಾದ ಸ್ವರೂಪವೆಂತಹದ್ದು ಎಂಬುದನ್ನು ತಿಳಿಯಲು ನಮಗೆ ಸಾಧ್ಯವಾಗದು