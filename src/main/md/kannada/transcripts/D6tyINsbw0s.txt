Video Link: https://www.youtube.com/watch?v=D6tyINsbw0s
Video ID: D6tyINsbw0s

================================================================================
TRANSCRIPT:
================================================================================

ಕನ್ನಡದ ಪದ ವರ್ಗಗಳು ಪೀಠಿಕೆ ಭಾಷೆಯೊಂದರಲ್ಲಿ ಬರುವ ಪದಗಳನ್ನು ಅವುಗಳ ಅರ್ಥ ಮತ್ತು ವಾಕ್ಯಗಳಲ್ಲಿ ಅವು ನಡೆಸಬೇಕಾಗಿರುವ ಕೆಲಸ ಈ ಎರಡು ವಿಷಯಗಳ ಆಧಾರದ ಮೇಲೆ ಕೆಲವು ಮುಖ್ಯವಾದ ಪದ ವರ್ಗಗಳಲ್ಲಿ ವಿಂಗಡಿಸಲು ಸಾಧ್ಯವಿದೆ ಕನ್ನಡ ವಾಕ್ಯಗಳಲ್ಲಿ ಬರುವ ಪದಗಳು ವ್ಯಕ್ತಿ ವಸ್ತು ಮೊದಲಾದವನ್ನು ಗುರುತಿಸುವುದು ಘಟನೆಗಳನ್ನು ನಿರ್ದೇಶಿಸುವುದು ಮತ್ತು ವ್ಯಕ್ತಿ ವಸ್ತು ಮೊದಲಾದವುಗಳ ಇಲ್ಲವೇ ಅವು ನಡೆಸುವ ಘಟನೆಗಳ ಗುಣಧರ್ಮಗಳನ್ನು ಸೂಚಿಸುವುದು ಎಂಬುದಾಗಿ ಮೂರು ಮುಖ್ಯವಾದ ಕೆಲಸಗಳನ್ನು ನಡೆಸಬೇಕಾಗಿದೆ ಹಾಗಾಗಿ ಈ ಕೆಲಸಗಳ ಆಧಾರದ ಮೇಲೆ ಅವನ್ನು ಅನುಕ್ರಮವಾಗಿ ನಾಮಪದ ಕ್ರಿಯಾಪದ ಮತ್ತು ಗುಣಪದಗಳೆಂಬ ಮೂರು ಮುಖ್ಯ ಪದ ವರ್ಗಗಳಾಗಿ ವಿಂಗಡಿಸಲು ಸಾಧ್ಯವಿದೆ ಉದಾಹರಣೆಗಾಗಿ ರಾಜು ಹುಡುಗಿ ಆನೆ ಮನೆ ಆಸೆ ಮೊದಲಾದ ಪದಗಳು ವ್ಯಕ್ತಿ ಪ್ರಾಣಿ ವಸ್ತು ಮೊದಲಾದುವನ್ನು ಗುರುತಿಸುವುದಕ್ಕಾಗಿ ವಾಕ್ಯಗಳಲ್ಲಿ ಬರುವಾದ ಕಾರಣ ಅವು ನಾಮ ಪದಗಳು ಹೇಳು ಬೀಳು ಒಡೆ ತಿನ್ನು ಒಣಗು ತಿರುಗು ಮೊದಲಾದ ಪದ ಪದಗಳು ಬೇರೆ ಬೇರೆ ರೀತಿಯ ಘಟನೆ ಕ್ರಿಯೆಗಳನ್ನು ನಿರ್ದೇಶಿಸುವುದಕ್ಕಾಗಿ ಬರುವಾದ ಕಾರಣ ಕ್ರಿಯಾಪದಗಳು ಬಿಳಿ ಒಳ್ಳೆ ದೊಡ್ಡ ಬಹಳ ಮೊದಲಾದ ಪದಗಳು ವ್ಯಕ್ತಿ ವಸ್ತು ಮೊದಲಾದವುಗಳ ಇಲ್ಲವೇ ಅವು ನಡೆಸುವ ಘಟನೆಗಳ ಗುಣಧರ್ಮಗಳನ್ನು ಸೂಚಿಸುವುದಕ್ಕಾಗಿ ಬರುವಾದ ಕಾರಣ ಗುಣಪದಗಳು ಇವು ಈ ಮೂರು ರೀತಿಯ ಕೆಲಸಗಳನ್ನು ನಡೆಸು ಎಂಬುದನ್ನು ಕೆಳಗಿನ ಉದಾಹರಣೆಗಳಿಂದ ತಿಳಿಯಬಹುದು ಒಂದು ರಾಜು ದೊಡ್ಡ ಹುಡುಗನಿಗೆ ಬಹಳ ಹೊಡೆದ ಎರಡು ಗಿರಿ ಕಪ್ಪು ಕಾಗದದಲ್ಲಿ ಚಿತ್ರಗಳನ್ನು ಬೇಗ ಬಿಡಿಸುತ್ತಾನೆ ಮೂರು ವತ್ಸಲ ಒಂದು ಕಪ್ಪು ಬೆಕ್ಕನ್ನು ಸಾಕುತ್ತಿದ್ದಾಳೆ ನಾಲ್ಕು ಸಪುರ ಮಾರ್ಗಗಳಲ್ಲಿ ವಾಹನಗಳು ಒಂದೇ ದಿಕ್ಕಿನಲ್ಲಿ ಕಲಿಸಲಿ ಮೇಲೆ ಕೊಟ್ಟಿರುವ ಒಂದನೇ ವಾಕ್ಯದಲ್ಲಿ ಹೊಡೆ ಎಂಬ ಪದ ಒಂದು ಘಟನೆಯನ್ನು ನಿರ್ದೇಶಿಸುತ್ತದೆ ಆದ ಕಾರಣ ಕ್ರಿಯಾಪದ ಹುಡುಗ ಮತ್ತು ರಾಜು ಎಂಬ ಪದಗಳು ಆ ಘಟನೆಯಲ್ಲಿ ನಿರತರಾಗಿರುವ ಇಬ್ಬರು ವ್ಯಕ್ತಿಗಳನ್ನು ಗುರುತಿಸುವೆ ಆದ ಕಾರಣ ನಾಮಪದಗಳು ದೊಡ್ಡ ಎಂಬ ಪದ ಹುಡುಗ ಎಂಬ ಪದವು ಗುರುತಿಸುವ ವ್ಯಕ್ತಿಯ ಗುಣಧರ್ಮ ಒಂದನ್ನು ಸೂಚಿಸುತ್ತಿದೆಯಾ ಆದ ಕಾರಣ ಗುಣಪದ ಮತ್ತು ಬಹಳ ಎಂಬ ಪದ ಹೊಡೆ ಎಂಬ ಕ್ರಿಯಾಪದವು ನಿರ್ದೇಶಿಸುವ ಘಟನೆಯ ಗುಣಧರ್ಮ ಒಂದನ್ನು ಸೂಚಿಸುತ್ತಿದೆಯಾದ ಕಾರಣ ಅದು ಒಂದು ಗುಣಪದವೇ ಇವುಗಳಲ್ಲಿ ದೊಡ್ಡ ಎಂಬುದನ್ನು ನಾಮ ಗುಣಪದ ಎಂದು ಮತ್ತು ಬಹಳ ಎಂಬುದನ್ನು ಕ್ರಿಯಾ ಗುಣಪದವೆಂದು ಕರೆಯಬಹುದು ಇತರ ವಾಕ್ಯಗಳಲ್ಲೂ ಇದೇ ರೀತಿಯಲ್ಲಿ ಈ ಮೂರು ಕೆಲಸ ನಡೆಸುವುದಕ್ಕಾಗಿ ಬೇರೆ ಬೇರೆ ಪದಗಳು ಬಂದಿದ್ದು ಅವನ್ನು ಈ ಕೆಲಸಗಳ ಆಧಾರದ ಮೇಲೆ ಮೂರು ಬೇರೆ ಬೇರೆ ಪದ ವರ್ಗಗಳಲ್ಲಿ ವಿಂಗಡಿಸಿ ಹೇಳಬಹುದು ಉದಾಹರಣೆಗಾಗಿ ಎರಡನೇ ವಾಕ್ಯದಲ್ಲಿ ಗಿರಿ ಕಾಗದ ಮತ್ತು ಚಿತ್ರ ಎಂಬ ನಾಮಪದಗಳು ಬಿಡಿಸು ಎಂಬ ಕ್ರಿಯಾಪದವು ಕಪ್ಪು ಎಂಬ ನಾಮ ಗುಣಪದವು ಮತ್ತು ಬೇಗ ಎಂಬ ಕ್ರಿಯಾ ಗುಣಪದವು ಬಂದಿವೆ ಪದಗಳ ಒಳ ರಚನೆ ಎಂಬುದು ಸ್ವಲ್ಪ ಮಟ್ಟಿಗೆ ಅವುಗಳ ವಿಂಗಡನೆಯ ಮೇಲು ಅವಲಂಬಿಸಿರುತ್ತದೆ ಇದಕ್ಕೆ ಕಾರಣವೇನೆಂದರೆ ವಾಕ್ಯದಲ್ಲಿ ಬೇರೆ ಬೇರೆ ರೀತಿಯ ಕೆಲಸಗಳನ್ನು ನಡೆಸುವುದಕ್ಕಾಗಿ ಪದಗಳಿಗೆ ಬೇರೆ ಬೇರೆ ರೀತಿಯ ಒಳ ರಚನೆಗಳಿರಬೇಕಾಗುತ್ತದೆ ಉದಾಹರಣೆಗಾಗಿ ಕನ್ನಡದಲ್ಲಿ ವ್ಯಕ್ತಿ ವಸ್ತು ವಿಷಯ ಮೊದಲಾದವನ್ನು ಗುರುತಿಸುವುದಕ್ಕಾಗಿ ಬರುವ ಪದಗಳನ್ನು ನಾಮಪದಗಳೆಂಬ ಪದ ವರ್ಗದಲ್ಲೂ ಮತ್ತು ಗುಣಧರ್ಮಗಳನ್ನು ಸೂಚಿಸುವುದಕ್ಕಾಗಿ ಬರುವ ಪದಗಳನ್ನು ಗುಣಪದಗಳೆಂಬ ಪದ ವರ್ಗದಲ್ಲೂ ಸೇರಿಸಿ ಹೇಳಲು ಸಾಧ್ಯ ಎಂಬುದನ್ನು ಮೇಲೆ ನೋಡಿರುವೆವು ಈ ಎರಡು ರೀತಿಯ ಪದಗಳ ನಡುವೆ ಒಂದು ಮುಖ್ಯವಾದ ವ್ಯತ್ಯಾಸವಿದೆ ವ್ಯಕ್ತಿ ವಸ್ತು ಮೊದಲಾದವನ್ನು ಗುರುತಿಸುವುದಕ್ಕಾಗಿ ಹೆಸರಿಸುವ ವಿಧಾನ ಮತ್ತು ವರ್ಣಿಸುವ ವಿಧಾನ ಎಂಬುದಾಗಿ ಎರಡು ಬೇರೆ ಬೇರೆ ವಿಧಾನಗಳನ್ನು ಬಳಸಲು ಸಾಧ್ಯವಿದೆ ಎಂಬುದನ್ನು ನಾವು ಮುಂದೆ 31 ರಲ್ಲಿ ನೋಡಲಿರುವೆವು ಆದರೆ ಈ ಎರಡು ವಿಧಾನಗಳಲ್ಲಿ ಒಂದನ್ನು ಮಾತ್ರ ಎಂದರೆ ವರ್ಣಿಸುವ ವಿಧಾನವನ್ನು ಮಾತ್ರ ಗುಣಧರ್ಮ ಒಂದನ್ನು ಸೂಚಿಸುವ ಕೆಲಸದಲ್ಲಿ ಬಳಸಲು ಸಾಧ್ಯವಿದೆ ಈ ವ್ಯತ್ಯಾಸದ ಪರಿಣಾಮವನ್ನು ನಾವು ನಾಮಪದ ಮತ್ತು ಗುಣಪದಗಳ ಒಳ ರಚನೆಯಲ್ಲಿ ಸ್ಪಷ್ಟವಾಗಿ ಕಾಣಬಹುದು ಉದಾಹರಣೆಗಾಗಿ ನಾಮಪದಗಳ ಒಳರಚನೆ ಯಲ್ಲಿ ಸಮಾಸವೆಂಬ ಪದ ರಚನಾ ವಿಧಾನ ಒಂದನ್ನು ಬಳಸಿ ಕೊಳ್ಳಲು ಸಾಧ್ಯವಿದೆ ಎರಡು ಅಥವಾ ಜಾಸ್ತಿ ಪದಗಳ ಜೋಡಣೆಯಿಂದ ಹೊಸ ಪದ ಒಂದನ್ನು ತಯಾರಿಸುವುದೇ ಈ ವಿಧಾನ ಆದರೆ ಗುಣಪದಗಳ ಒಳ ರಚನೆಯಲ್ಲಿ ಈ ವಿಧಾನವನ್ನು ಬಳಸಲು ಸಾಧ್ಯವಾಗುವುದಿಲ್ಲ ಇಂತಹ ರಚನೆ ಹೆಸರಿಸುವ ವಿಧಾನಕ್ಕೆ ಸೀಮಿತವಾಗಿರುವುದೇ ಇದಕ್ಕೆ ಕಾರಣ ಹಾಗಾಗಿ ಕನ್ನಡದ ಪದಗಳನ್ನು ಯಾವ ರೀತಿಯಲ್ಲೆಲ್ಲ ವಿಂಗಡಿಸಿ ಹೇಳಬಹುದು ಎಂಬ ವಿಷಯಕ್ಕೆ ಕನ್ನಡ ಪದ ರಚನೆಯ ಪರಿಶೀಲನೆಯಲ್ಲಿ ಪ್ರಾಧಾನ್ಯತೆ ಬರುತ್ತದೆ ಸಂಸ್ಕೃತದಲ್ಲಿ ನಾಮಪದ ಮತ್ತು ಗುಣಪದ ಎಂಬುದಾಗಿ ಎರಡು ಬೇರೆ ಬೇರೆ ಪದ ವರ್ಗಗಳಿಲ್ಲ ಕನ್ನಡದಲ್ಲಿರುವ ಈ ಎರಡು ರೀತಿಯ ಪದಗಳಿಗೆ ಬದಲಾಗಿ ಅದರಲ್ಲಿ ನಾಮಪದವೆಂಬ ಒಂದು ಪದ ವರ್ಗದಲ್ಲಿ ಸೇರುವ ಪದಗಳು ಮಾತ್ರ ಕಾಣಿಸುತ್ತವೆ ಇದಕ್ಕೆ ಆ ಭಾಷೆಯ ವಾಕ್ಯಗಳಲ್ಲಿ ಈ ಪದಗಳು ನಡೆಸಿಕೊಡಬೇಕಾಗಿರುವ ಕೆಲಸಗಳು ಕನ್ನಡದ ವಾಕ್ಯಗಳಲ್ಲಿ ಅವು ನಡೆಸಿಕೊಡಬೇಕಾಗಿರುವ ಕೆಲಸಗಳಿಗಿಂತ ಭಿನ್ನವಾಗಿರುವುದೇ ಕಾರಣವೆಂಬುದನ್ನು ಮುಂದೆ ನೋಡಲಿರುವೆವು ಈ ವ್ಯತ್ಯಾಸವನ್ನು ಅರಿತುಕೊಳ್ಳದೆ ಸಂಸ್ಕೃತದ ಹಾಗೆ ಕನ್ನಡದಲ್ಲೂ ಗುಣಪದಗಳು ನಾಮಪದಗಳಿಗಿಂತ ಭಿನ್ನವಲ್ಲ ಎಂದು ತಪ್ಪಾಗಿ ಭಾವಿಸಿಕೊಂಡೆವಾದರೆ ಕನ್ನಡದಲ್ಲಿ ಬರುವ ನಾಮಪದ ಮತ್ತು ಗುಣಪದಗಳ ಒಳ ರಚನೆ ಎಂತಹದ್ದು ಎಂಬುದನ್ನು ತಿಳಿದುಕೊಳ್ಳುವಲ್ಲಿ ನಾವು ತಪ್ಪಿ ಬೀಳುತ್ತೇವೆ