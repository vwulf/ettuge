Video Link: https://www.youtube.com/watch?v=v9sri2IqYWU
Video ID: v9sri2IqYWU

================================================================================
TRANSCRIPT:
================================================================================

ಅಧ್ಯಾಯ ಒಂಬತ್ತು ಮುಕ್ತಾಯ ಪ್ರತಿಯೊಂದು ಭಾಷೆಗೂ ಅದರದೇ ಆದ ವ್ಯಾಕರಣ ಪರಂಪರೆಯೊಂದು ಬೆಳೆದು ಬರುವ ಅವಶ್ಯಕತೆ ಇದೆ ಇಲ್ಲವಾದರೆ ಅದರ ವ್ಯಾಕರಣದ ಮೇಲೆ ಬರೆದ ಬರಹಗಳು ಆ ಭಾಷೆಯ ಮೂಲಸೂತ್ರಗಳನ್ನು ಪ್ರತಿಬಿಂಬಿಸುವ ಬದಲು ಬೇರೆ ಭಾಷೆಯ ಮೂಲಸೂತ್ರಗಳನ್ನು ಅದರ ಮೇಲೆ ಹೇರುವಂತಾಗುತ್ತದೆ ಇಂತಹ ಮೂಲಸೂತ್ರಗಳು ಬೇರೊಂದು ಭಾಷಾ ಕುಟುಂಬಕ್ಕೆ ಸೇರಿರುವ ಭಾಷೆಯವಾಗಿದ್ದರೆ ಅವುಗಳಿಂದಾಗುವ ತೊಂದರೆ ಇನ್ನಷ್ಟು ಹೆಚ್ಚಿನದು ಕನ್ನಡ ವ್ಯಾಕರಣದ ಮೇಲೆ ಬರೆದ ಬರಹಗಳಲ್ಲಿ ಹೆಚ್ಚಿನವು ಇಂತಹ ತೊಂದರೆಗೆ ಸಿಲುಕಿಕೊಂಡಿವೆ ಅವು ಪ್ರಾಮುಖ್ಯವಾಗಿ ಸಂಸ್ಕೃತ ಭಾಷೆಯ ವ್ಯಾಕರಣ ಪರಂಪರೆಯಿಂದ ಪ್ರಭಾವಿತವಾಗಿರುವುದೇ ಇದಕ್ಕೆ ಕಾರಣ ಸಂಸ್ಕೃತ ಭಾಷೆ ಇಂಡೋ ಆರ್ಯನ್ ಎಂಬ ಭಾಷಾ ಕುಟುಂಬಕ್ಕೆ ಸೇರಿರುವ ಭಾಷೆ ಮತ್ತು ಕನ್ನಡ ಇದಕ್ಕಿಂತ ತೀರಾ ಭಿನ್ನವಾಗಿರುವ ದ್ರಾವಿಡ ಭಾಷಾ ಕುಟುಂಬಕ್ಕೆ ಸೇರಿರುವ ಭಾಷೆ ಈ ಎರಡು ಭಾಷೆಗಳ ವ್ಯಾಕರಣಗಳು ಬಹಳ ಮಟ್ಟಿಗೆ ಒಂದರಿಂದ ಒಂದು ಭಿನ್ನವಾಗಿರುವುದ ಕಾರಣ ಸಂಸ್ಕೃತದ ವ್ಯಾಕರಣ ಪರಂಪರೆಯಲ್ಲಿ ಬರೆದಿರುವ ಈ ಬರಹಗಳೆಲ್ಲ ಕನ್ನಡ ವ್ಯಾಕರಣದ ನಿಜ ಸ್ವರೂಪವನ್ನು ತಿಳಿಸಿ ಹೇಳುವಲ್ಲಿ ಬಹಳ ಮಟ್ಟಿಗೆ ಅಸಮರ್ಥವಾಗಿವೆ ಈ ಪುಸ್ತಕದಲ್ಲಿ ನಾನು ಪ್ರಯತ್ನಿಸಿರುವ ಕನ್ನಡ ಪದಗಳ ಒಳ ರಚನೆಯ ಪರಿಶೀಲನೆ ಅದರಲ್ಲೂ ಕನ್ನಡದಲ್ಲಿ ಬರುವ ಜೋಡು ಪದಗಳ ಒಳ ರಚನೆಯ ಪರಿಶೀಲನೆ ಈ ವಿಷಯವನ್ನು ಸ್ಪಷ್ಟ ಮಾಡಿಕೊಟ್ಟಿದೆ ಸಂಸ್ಕೃತಕ್ಕೂ ಕನ್ನಡಕ್ಕೂ ನಡುವಿರುವ ವ್ಯತ್ಯಾಸಗಳಲ್ಲಿ ಪದವರ್ಗಗಳಿಗೆ ಸಂಬಂಧಿಸಿದ ವ್ಯತ್ಯಾಸ ಬಹಳ ಪ್ರಾಮುಖ್ಯವಾದದ್ದು ಕನ್ನಡದಲ್ಲಿ ನಾಮಪದ ಕ್ರಿಯಾಪದ ಮತ್ತು ಗುಣಪದಗಳೆಂಬ ಮೂರು ಮುಖ್ಯ ಪದ ವರ್ಗಗಳಿವೆ ಆದರೆ ಸಂಸ್ಕೃತದಲ್ಲಿ ನಾಮಪದ ಮತ್ತು ಕ್ರಿಯಾಪದಗಳೆಂಬ ಎರಡೇ ಎರಡು ಮುಖ್ಯ ಪದ ವರ್ಗಗಳು ಮಾತ್ರ ಇವೆ ಕನ್ನಡ ಪದಗಳನ್ನು ಸಂಸ್ಕೃತಕ್ಕೆ ಅನುವಾದಿಸುವಾಗ ಅದರಲ್ಲಿರುವ ಗುಣಪದಗಳಲ್ಲಿ ಹೆಚ್ಚಿನವನ್ನು ನಾಮಪದಗಳಾಗಿಯೇ ಅನುವಾದಿಸಬೇಕಾಗುತ್ತದೆ ಎಂಬುದರಿಂದ ಈ ವಿಷಯ ಸ್ಪಷ್ಟವಾಗುತ್ತದೆ ಈ ಪ್ರಾಮುಖ್ಯವಾದ ವ್ಯತ್ಯಾಸದ ಪರಿಣಾಮವನ್ನು ಈ ಎರಡು ಭಾಷೆಗಳಲ್ಲಿ ಕಾಣಿಸುವ ಪದಗಳ ಒಳ ರಚನೆಯಲ್ಲಿ ಬಹಳ ಸ್ಪಷ್ಟವಾಗಿ ಕಾಣಬಹುದು ಉದಾಹರಣೆಗಾಗಿ ಸಂಸ್ಕೃತದಲ್ಲಿ ಬರುವ ಜೋಡು ಪದಗಳನ್ನು ದಲ್ಲಿ ಹೆಚ್ಚಿನವು ಎರಡು ಅಥವಾ ಜಾಸ್ತಿ ನಾಮಪದಗಳನ್ನು ಒಟ್ಟು ಸೇರಿಸಿ ತಯಾರಿಸಿದಂತಹವುಗಳು ಆದರೆ ಕನ್ನಡದಲ್ಲಿ ನಾಮಪದಗಳೊಂದಿಗೆ ಬೇರೆ ನಾಮಪದಗಳನ್ನು ಮಾತ್ರವಲ್ಲದೆ ಕ್ರಿಯಾಪದ ಮತ್ತು ಗುಣಪದಗಳನ್ನು ಸೇರಿಸಿಯೂ ಜೋಡುಪದಗಳನ್ನು ತಯಾರಿಸಲು ಸಾಧ್ಯವಿದೆ ಈ ಕಾರಣಕ್ಕಾಗಿ ಪದವರ್ಗಗಳ ಆಧಾರದ ಮೇಲೆ ತಯಾರಿಸಿದ ಜೋಡು ಪದಗಳ ವಿಭಜನೆ ಸಂಸ್ಕೃತದ ಮಟ್ಟಿಗೆ ಅಷ್ಟೊಂದು ಪ್ರಾಮುಖ್ಯವೆಂದು ತೋರುವುದಿಲ್ಲವಾದರೂ ಕನ್ನಡದ ಮಟ್ಟಿಗೆ ಇದು ಅತ್ಯಂತ ಪ್ರಾಮುಖ್ಯವಾದ ವಿಭಜನೆ ಸಂಸ್ಕೃತದಲ್ಲಿ ಜೋಡು ಪದಗಳನ್ನು ಪದಗುಚ್ಚಗಳಿಂದ ಬೇರ್ಪಡಿಸಲು ಹೆಚ್ಚಿನಡೆಗಳಲ್ಲೂ ಅವುಗಳ ಅಂಗಗಳಾಗಿ ಬಂದಿರುವ ನಾಮಪದಗಳಲ್ಲಿ ಕೊನೆಯದನ್ನು ಬಿಟ್ಟು ಇತರ ನಾಮಪದಗಳೊಂದಿಗೆ ಲಿಂಗ ವಚನ ವಿಭಕ್ತಿಗಳನ್ನು ಸೂಚಿಸುವ ಪ್ರತ್ಯಯ ಬಂದಿದೆಯೇ ಅಥವಾ ಇಲ್ಲವೇ ಎಂಬ ವಿಷಯವನ್ನು ಆಧಾರವಾಗಿ ಸಿಕೊಳ್ಳಲು ಸಾಧ್ಯವಿದೆ ಆದರೆ ಕನ್ನಡದಲ್ಲಿ ಇದು ಹೆಚ್ಚಿನಡೆಗಳಲ್ಲೂ ಸಾಧ್ಯವಾಗದು ಗುಣಪದಗಳು ಕನ್ನಡದ ಪದಗುಚ್ಚಗಳಲ್ಲಿ ನೇರವಾಗಿ ಎಂದರೆ ಪ್ರತ್ಯಯಗಳ ಸಹಾಯವಿಲ್ಲದೆ ನಾಮಪದಗಳೊಂದಿಗೆ ಬರುವಾದ ಕಾರಣ ಅಂತಹ ಪದಗುಚ್ಚಗಳನ್ನು ಜೋಡು ಪದಗಳಿಂದ ಬೇರ್ಪಡಿಸಲು ಬೇರೆ ವಿಧಾನಗಳನ್ನು ಬಳಸಬೇಕಾಗುತ್ತದೆ ಕನ್ನಡ ಮತ್ತು ಸಂಸ್ಕೃತಗಳ ನಡುವಿರುವ ಈ ವ್ಯತ್ಯಾಸವನ್ನು ಗಮನಿಸದ ಕನ್ನಡದ ವ್ಯಾಕರಣಿಗಳು ಕನ್ನಡದ ಪದಗುಚ್ಚಗಳಲ್ಲಿ ಹಲವನ್ನು ಜೋಡು ಪದಗಳೆಂದು ಕರೆಯ ಹೋಗಿ ಗೊಂದಲಕ್ಕೆ ಮಾಡಿದ್ದಾರೆ 565 ನೋಡಿ ಸಂಸ್ಕೃತದಲ್ಲಿ ಬರುವ ಒಳ ರಚನೆ ಇಲ್ಲದ ಪದಗಳೆಲ್ಲವೂ ಕ್ರಿಯಾ ಧಾತುಗಳೇ ಅದರಲ್ಲಿ ಬರುವ ನಾಮಪದಗಳಲ್ಲಿ ಹೆಚ್ಚಿನವನ್ನು ಇಂತಹ ಕ್ರಿಯಾ ಧಾತುಗಳಿಗೆ ಬೇರೆ ಬೇರೆ ರೀತಿಯ ಪ್ರತ್ಯಯಗಳನ್ನು ಸೇರಿಸುವುದರ ಮೂಲಕ ತಯಾರಿಸಬೇಕಾಗುತ್ತದೆ ಹಾಗಾಗಿ ಸಂಸ್ಕೃತದಲ್ಲಿ ಬರುವ ಪ್ರತ್ಯಯಗಳನ್ನು ಕೃತ್ ಪ್ರತ್ಯಯ ಎಂದರೆ ಕ್ರಿಯಾ ಧಾತುವಿನೊಂದಿಗೆ ನೇರವಾಗಿ ಸೇರುವ ಪ್ರತ್ಯಯ ಮತ್ತು ತದ್ದಿತ ಪ್ರತ್ಯಯ ಎಂದರೆ ಹಾಗೆ ಸೇರುವುದರ ಮೂಲಕ ತಯಾರಾಗಿರುವ ಪದಗಳೊಂದಿಗೆ ಬರುವ ಪ್ರತ್ಯಯ ಎಂಬುದಾಗಿ ಎರಡು ವರ್ಗಗಳಲ್ಲಿ ವಿಂಗಡಿಸುವುದರ ಮೂಲಕ ಅದರ ಪದಗಳ ಒಳ ರಚನೆಯನ್ನು ಸ್ಪಷ್ಟವಾಗಿ ವಿವರಿಸಲು ಸಾಧ್ಯವಾಗುತ್ತದೆ ಆದರೆ ಕನ್ನಡದಲ್ಲಿ ಕ್ರಿಯಾ ಧಾತು ನಾಮಧಾತು ಮತ್ತು ಗುಣ ಧಾತು ಎಂಬುದಾಗಿ ಮೂರು ಬೇರೆ ಬೇರೆ ರೀತಿಯ ಧಾತುಗಳಿದ್ದು ಅವು ಮೂರಕ್ಕೂ ಬೇರೆ ಬೇರೆ ರೀತಿಯ ಪ್ರತ್ಯಯಗಳನ್ನು ಸೇರಿಸುವುದರ ಮೂಲಕ ಕ್ರಿಯಾಪದ ನಾಮಪದ ಮತ್ತು ಗುಣಪದಗಳನ್ನು ತಯಾರಿಸಲು ಸಾಧ್ಯವಿದೆ ಹೀಗೆ ತಯಾರಿಸುವಾಗ ಒಂದು ವರ್ಗದ ಧಾತುವಿನಿಂದ ಇನ್ನೊಂದು ವರ್ಗದ ಪದವನ್ನು ಉದಾಹರಣೆಗೆ ಕ್ರಿಯಾ ಧಾತುವಿನಿಂದ ನಾಮಪದವನ್ನು ಇಲ್ಲವೇ ಗುಣ ಧಾತುವಿನಿಂದ ಕ್ರಿಯಾ ಪದವನ್ನು ಪಡೆಯಲು ಸಾಧ್ಯವಿದೆ ಹಾಗಾಗಿ ಕನ್ನಡದ ಪ್ರತ್ಯಯಗಳನ್ನು ಸಂಸ್ಕೃತದ ಪ್ರತ್ಯಯಗಳ ಹಾಗೆ ಕೃತ್ ಮತ್ತು ತದ್ದಿತ ಎಂಬ ಎರಡು ವರ್ಗಗಳಲ್ಲಿ ವಿಭಜಿಸುವುದು ಅದರ ಪದಗಳ ಒಳ ರಚನೆಯ ವರ್ಣನೆಗೆ ಅಷ್ಟೊಂದು ಉಪಯುಕ್ತವಾಗುವ ವಿಭಜನೆಯಲ್ಲ ಸಂಸ್ಕೃತದ ವ್ಯಾಕರಣ ಪರಂಪರೆಯ ಹಾಗೆಯೇ ಲ್ಯಾಟಿನ್ ಮತ್ತು ಇಂಗ್ಲಿಷ್ ಭಾಷೆಯ ವ್ಯಾಕರಣ ಪರಂಪರೆಗಳು ಆ ಭಾಷೆಗಳ ವ್ಯಾಕರಣಗಳನ್ನು ವರ್ಣಿಸುವಲ್ಲಿ ಉಪಯೋಗಕ್ಕೆ ಬರಬಲ್ಲುವಲ್ಲದೆ ಕನ್ನಡದ ವ್ಯಾಕರಣವನ್ನು ವರ್ಣಿಸುವಲ್ಲಿ ಹೆಚ್ಚಿಗೆ ಪ್ರಯೋಜನಕ್ಕೆ ಬರಲಾರವು ಕನ್ನಡ ವ್ಯಾಕರಣದಲ್ಲಿ ಅದರದೇ ಆದ ಹಲವಾರು ವೈಶಿಷ್ಟ್ಯಗಳಿದ್ದು ಅವನ್ನು ಕಂಡುಕೊಳ್ಳಲು ಅದರದೇ ಆದ ವ್ಯಾಕರಣ ಪರಂಪರೆಯೊಂದನ್ನು ಬೆಳೆಸಿಕೊಳ್ಳುವ ಅವಶ್ಯಕತೆ ಇದೆ ಮನುಷ್ಯರು ಪ್ರಾಣಿಗಳಿಂದ ಭಿನ್ನವಾದ ವ್ಯಕ್ತಿಗಳಾಗಿ ವಿಕಾಸಗೊಂಡಾಗ ಅವರೊಂದಿಗೆ ಅವರ ಭಾಷೆಯು ವಿಕಾಸಗೊಂಡಿರಬೇಕು ಮತ್ತು ಮನುಷ್ಯರು ಅನಂತರ ಬೇರೆ ಬೇರೆ ಸಮಾಜಗಳಾಗಿ ವಿಭಜಿತರಾದಾಗ ಇದರೊಂದಿಗೆ ಅವರಾಳುವ ಭಾಷೆಯು ಬೇರೆ ಬೇರೆ ಭಾಷೆಗಳಾಗಿ ವಿಭಜಿತವಾಗಿರಬೇಕು ಹಾಗಾಗಿ ಮನುಷ್ಯರೊಳಗೆಲ್ಲ ಹೇಗೆ ಸಾಮ್ಯವಿದೆಯೋ ಹಾಗೆಯೇ ಅವರಾಡುವ ಭಾಷೆಗಳ ನಡುವೆಯು ಸಾಮ್ಯವಿದ್ದೆ ಇರಬೇಕು ಈ ಕಾರಣಕ್ಕಾಗಿ ಕನ್ನಡ ಸಂಸ್ಕೃತ ಲ್ಯಾಟಿನ್ ಇಂಗ್ಲಿಷ್ ಮಾತ್ರವಲ್ಲದೆ ಜಗತ್ತಿನಲ್ಲಿರುವ ಇತರ ಸಾವಿರಾರು ಭಾಷೆಗಳ ನಡುವೆಯು ಬೇರೆ ಬೇರೆ ರೀತಿಯ ಸಾಮ್ಯಗಳನ್ನು ಕಾಣಲು ಸಾಧ್ಯವಿದೆ ಇಂತಹ ಸಾಮ್ಯಗಳ ಆಧಾರದ ಮೇಲೆ ಈ ಎಲ್ಲಾ ಸಾವಿರಾರು ಭಾಷೆಗಳಿಗೂ ಅನ್ವಯಿಸುವಂತಹ ವ್ಯಾಕರಣ ಪರಂಪರೆಯೊಂದನ್ನು ಕಲ್ಪಿಸಿಕೊಳ್ಳಲು ಸಾಧ್ಯವಿದೆ ಇಂತಹ ವ್ಯಾಕರಣ ಪರಂಪರೆಯನ್ನು ಕಲ್ಪಿಸಿಕೊಳ್ಳುವ ಪ್ರಯತ್ನ ಈಗ ಹಲವು ದಶಕಗಳಿಂದಲೂ ನಡೆಯುತ್ತಾ ಇದೆ ಆದರೆ ಈ ಭಾಷೆಗಳೊಳಗೆ ಸಾಮ್ಯ ಮಾತ್ರವಲ್ಲದೆ ವ್ಯತ್ಯಾಸವು ಇದೆಯಾ ಆದ ಕಾರಣ ಅವುಗಳ ನಡುವಿರುವ ಸಾಮ್ಯವನ್ನು ಪ್ರತಿನಿಧಿಕರಿಸುವ ವ್ಯಾಕರಣ ಪರಂಪರೆ ಮಾತ್ರವಲ್ಲದೆ ವ್ಯತ್ಯಾಸವನ್ನು ತೋರಿಸಿಕೊಡುವ ವ್ಯಾಕರಣ ಪರಂಪರೆಯು ಅತ್ಯವಶ್ಯ ಕನ್ನಡದ ಮಟ್ಟಿಗೆ ಈ ಎರಡನೇ ರೀತಿಯ ವ್ಯಾಕರಣ ಪರಂಪರೆ ಇನ್ನು ಸಿದ್ಧವಾಗಿಲ್ಲ ಕಾಗಿ ನಾವು ಹೆಚ್ಚಿನ ಗಮನ ಕೊಡುವ ಅವಶ್ಯಕತೆ ಇದೆ ಎಂಬುದೇ ಈ ಪುಸ್ತಕವನ್ನು ಬರೆಯುವುದರಲ್ಲಿದ್ದ ಮೂಲ ಉದ್ದೇಶ